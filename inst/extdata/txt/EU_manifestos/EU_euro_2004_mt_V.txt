Manifesto
Manifest għall-Elezzjonijiet Ewropej 2004
PREAMBOLU KOMUNI
L-EWROPA TISTA’ TKUN AĦJAR: 
F’IDEJK !
Il-Greens jagħmlu d-differenza fl-Ewropa. Ir-riżultat ta’ l-elezzjonijiet Ewropej ta’ l-
2004, li se jseħħu f’Unjoni Ewropea akbar ta’ 25 pajjiż, sejjjer jiddeċiedi l-ġejjieni 
komuni tagħna. Il-Greens kienu fost l-aktar partiti li ħeġġu għat-tkabbir.  L-għaqda ta’ 
l-Ewropa kollha kemm hi, kif mibdija wara l-waqgħa tal-Ħajt ta’ Berlin, kienet u 
tibqa’ wieħed mid-dmirijiet ewlenin ta’l-Unjoni. Il-Greens diġa` qed iwettqu xogħol 
ta’importanza liema bħalha fil-bini ta’ Unjoni aktar tolleranti, soċjali, ekoloġika u 
demokratika.
Preżenza qawwija tal-Greens fl-Unjoni Ewropa hija l-aħjar garanzija sabiex l-Ewropa 
taħdem għal kontroll aħjar tal-globalizzazzjoni.  Ir-regoli ekonomiċi u kummerċjali 
għandhom ikunu għas-servizz ta’ għanijiet soċjali u ambjentali.
Bħala Greens, irridu l-UE u l-Ewropa kollha tagħmel differenza għall-paċi, is-
solidarjeta`, ir-rispett għad-diversita` u l-ugwaljanza f’dinja li kull ma jmur hija aktar 
fraġli u maqsuma u li teħtieġ proposti konkreti għal ġejjieni ġust u sostenibbli.  Il-
Greens qed jaħdmu favur politika Ewropea li tkun indipendenti u magħquda. 
Irridu l-Ewropa tieħu r-responsabbiltajiet ambjentali tagħha u għalhekk timplimenta 
bidla radikali fil-politika tagħha dwar l-enerġija u t-trasport.  L-enerġija nukleari trid 
titneħħa bil-mod filwaqt li tiġi ssostitwita b’enerġja alternattiva aktar nadifa u mhux 
perikoluża.  Il-ġejjieni huwa tax-xemx, tar-riħ, tal-biomass, ta’ l-ilma u ta’ għejun 
enerġetiċi oħra li jistgħu jiġġeddu. 
L-EU li rridu hija miftuħa u tolleranti u li tħares bis-serjeta` d-diversita` kulturali u 
naturali. L-Ewropa tagħna tintrabat li sseddaq standards soċjali u ekoloġiċi għolja fuq 
livell reġjonali, Ewropew u internazzjonali, liema standards għandhom jiġu qabel l-
interessi purament kummerċjali.
Fl-Ewropa aħjar tagħna, il-kelma tal-liġi u d-drittijiet tan-nies se jvinċu fuq il-qawwa 
militari u d-dominanza ekonomika. Il-Greens diġa` qegħdin jagħmlu differenza, u bl-
appoġġ tiegħek fl-Elezzjonijiet Ewropej ta’ l-2004, l-influwenza tagħna se tkun ħafna 
aktar deċisiva fil-ġejjieni.  
It-trattat kostituzzjonali ġdid irid jagħmel lill-UE aktar accountable, trasparenti u 
demokratika u jressaqha aktar lejn iċ-ċittadini tagħha. Aħna konvinti li l-Konvenzjoni 
li pproduċiet il-Kostituzzjoni Ewropea mxiet fid-direzzjoni t-tajba.  Kitbet document 
storiku. Il-ħmar il-lejl ta’ Nizza – fejn in-negozjar minn wara l-kwinti ddeċieda l-
kontenut tat-trattat- irid jingħeleb.  Il-fehma tagħna hija li l-Kostituzzjoni Ewropea 
trid tiġi rratifikata b’referendum . 
Sabiex naslu biex intejbu l-Ewropa, m’aħniex se noqogħdu lura milli nużaw il-
possibilitajiet li tagħtina l-klawżola fil-kostituzzjoni li tobbliga lill-Kummissjoni 
tipproponi liġi Ewropea meta miljun ċittadin jistaqsu għaliha.  Is-setgħa liċ-ċittadin u 
demokrazija parteċipattiva akbar għas-soċjeta` ċivili u l-għaqdiet non-governattivi 
(NGOs) huma fost il-prioritajiet tagħna.  
Irridu Unjoni soċjali mibnija fuq il-prinċipji bażiċi ta’ l-ugwaljanza u s-solidarjeta` u 
Unjoni Ewropea li tissielet sabiex tilħaq żvilupp ekoloġiku sostenibbli għall-kontinent 
kollu.   
Fil-viżjoni tagħna, l-Unjoni Ewropea trid tkun sinonimu u emblema tal-kunċett tal-
paċi.  L-Unjoni Ewropea trid tfisser paċi u trid tkun minn quddiem fil-ħidma għall-
paċi fis-sitwazzjoni internazzjonali nstabbli.  
L-għanijiet tal-Greens huma: 
1. INĦARSU L-AMBJENT
Aħna l-Greens għandna żewġ prioritajiet f’dan il-qasam. L-ewwel waħda hija IKEL 
TAJJEB U SAN għal kulħadd.  Sabiex naslu għal dan se nkomplu infittxu u 
nappoġġjaw ir-riforma radikali tal-Politika Agrikola Komuni, b'orjentament qawwi 
lejn il-biedja organika, il-prodotti ta’ l-ikel reġjonali, u l-iżvilupp rurali.  Din hija 
wkoll it-triq lejn il-ħarsien tal-pajsaġġi differenti ta’l-Ewropa u tal-biodiversita` tal-
flora u l-fawna tagħha.          
Irridu niżguraw li l-konsumatur dejjem jiġi L-EWWEL, u sabiex niżguraw ikel san 
għal kulħadd, id-drittijiet ta’ l-annimali jridu jitħarsu wkoll.  Dan jinkludi kif 
jitrabbaew kif ukoll kif jiġu trasportati.  Irridu wkoll niżguraw li l-konsumatur ikollu 
biżżejjed protezzjoni billi jkun hemm tikketti xierqa fuq il-prodotti ta’ l-ikel li 
jiggarantixxu li tkun tista’ titraċċa minn fejn ġejjin l-ingredjenti u l-prodotti. 
Ovvjament, il-Greens favur il-prinċipju tal-prekawzjoni, u għalhekk jirrifjutaw l-
organiżmi ġenetikament modifikati fl-ikel.  Irridu nrażżnu l-qawwa ta’ l-industrija 
kimika u nġiegħluhom jieħdu r-responsabbilta` għas-sigurta` tal-prodotti u l-proċessi 
tagħhom. 
It-tieni priorita` tal-Greens hija BIDLA FIL-POLITIKA DWAR L-ENERĠIJA.    Se 
nagħmlu kull mhu possibli biex inwaqqfu it-Trattat Euratom li għadda żmienu u li 
jappoġġja l-enerġja nukleari.  Irridu naħdmu bla heda biex nġiegħlu l-gvernijiet 
tagħna jaderixxu mal-Protokoll ta’ Kyoto bħala l-ewwel pass biex innaqsu r-rimi tas-
CO2 fl-arja. L-UE hija fuq quddiem fil-ġlieda kontra l-bidla fil-klima- l-aktar 
minħabba l-pressjoni tal-Greens. Din il-qagħda trid tissaħħaħ. Irridu l-
implimentazzjoni tal-Protokoll ta’ Kyoto permezz tat-twaqqif ta’ Patt ta’ Stabilita` 
għall-Klima Ewropea. L-Unjoni kompliet żżomm ma’ l-irbit ta’ Kyoto filwaqt li 
baqgħet tagħmel kull sforz biex tikkonvinċi pajjiżi li għadhom ma ffirmawx biex 
jagħmlu bħalha.  Is-sistemi tat-trasport tagħna jridu jiġu rriformati sabiex tiżdied l-
effiċjenza u jitnaqqas it-tniġġiż.  Din hija pre-kundizzjoni għall-istabilita` tal-klima u 
ħtieġa ewlenija sabiex jiġu evitati sjuf dejjem aktar sħan, għargħar estrem u l-
konsegwenzi drammatiċi tagħhom.  
Irridu kwalita` tal-ħajja aħjar għal kulħadd.  Sabiex dan kollu jiġri, hija essenzjali 
bidla fit-tassazzjoni:  trid titnaqqas it-taxxa fuq ix-xogħol u jiddaħħlu l-eko-taxxi fuq 
it-tniġġiż.
2.  INTEJBU D-DIMENSJONI 
SOĊJALI 
L-għanijiet ewlenin li aħna l-Greens nistinkaw għalihom huma l-KOMUNITAJIET 
B”SAĦĦITHOM U BLIET U RĦULA LI TISTA’ TGĦIX TAJJEB FIHOM:  b’ 
SIGURTA` EKONOMIKA U SOĊJALI għaċ-ċittadini Ewropej kollha u l-għoti ta’ l-
GĦAJNUNA REĠJONALI U STRUTTURALI sabiex naghtu ħajja lis-
SOLIDARJETA` ma’ l-Ewropa kollha. Id-dumping tat-taxxa mill-Istati Membri 
għandu jieqaf.
Il-politika ta’l-Unjoni dwar il-kompetizzjoni trid tiġi addattata sabiex tinkludi 
parametri soċjali u ekoloġiċi.  .
Enfażi ewlenija tal-politika tagħna hija l-inklużjoni soċjali u s-servizzi pubbliċi bażiċi 
effiċjenti għal kulħadd.  Il-politika tagħna dwar ix-xogħol tinkludi sforzi serji għall-
inklużjoni tan-nisa:  il-gender mainstreaming huwa parti mill-politika tagħna kollha 
kemm hi. Huwa ta’ importanza kbira li naħdmu għal bilanċ bejn il-ħajja tax-xogħol u 
l-ħajja tal-familja, l-aktar billi nipprovdu child care li mhuwiex għali. Il-Greens 
jemmnu li n-nies b’diżabilita` għandhom dritt jgħixu ħajja normali.  Il-barrieri għax-
xogħol u għall-faċiltajiet iridu jitneħħew.  Aħna favur sistema tas-saħħa inklużiva, 
aċċess għas-servizzi tal-gass, l-elettriku u l-ilma; pensjonijiet xierqa għall-anzjani; id-
dritt għal edukazzjoni tajba; is-sigurta` ta’ l-impjieg; il-job sharing; il-ħarsien tas-
saħħa u s-sigurta` fuq il-post tax-xogħol; il-ħidma lejn drittijiet xierqa għall-
ħaddiema- kontra ċ-ċheap labour; paga minima deċenti; sistema ta’ welfare b’saħħitha 
u żvilupp tat-Tradizzjoni tal-Welfare State, li tfisser solidarjeta` u ekonomija tas-suq 
regolata. Aħna nirreżistu t-tendenza neo-liberali li nħallu kollox f’idejn is-suq. Aħna 
se naħdmu wkoll biex niżguraw li l-Fondi Strutturali u Reġjonali jintużaw biex tiġi 
ggarantita l-inklużjoni soċjali.  
3. NIŻVILUPPAW ID-DEMOKRAZIJA 
L-iżvilupp tad-demokrazija jfisser l-għoti ta’ DRITTIJIET LIĊ-ĊITTADIN.  Dan 
ifisser li ewlenin fil-viżjoni tagħna huma d-Drittijiet taċ-Ċittadini, id-Drittijiet tal-
Bniedem, id-Drittijiet tan-Nisa u d-Drittijiet tal-Minoranzi. Il-minoranzi għandhom 
jiġu integrati u d-diversita` u d-drittijiet kulturali tagħhom rispettati.  Aħna naħdmu 
għal Demokrazija Parteċipattiva akbar għas-Soċjeta` Ċivili u l-NGOs.  Fil-qasam tal-
ġustizzja Ewropea u l-kooperazzjoni bejn il-pulizija:  aħna nsaqsu għal aktar garanziji 
għad-drittijiet ċivili.  Se nieħdu kull inizjattiva possibbli biex niżguraw li l-Karta tad-
Drittijiet Fundamentali hija applikata sew. Il-pajjiżi tat-tkabbir għandhom jirrispettaw 
għal kollox il-ħtieġa ta’ istituzzjonijiet politiċi stabbli li jiggarantixxu l-ġustizzja, id-
demokrazija u d-drittijiet tal-bnidem.
Fil-viżjoni tagħna ta’ Ewropa tolleranti u miftuħa mhemmx lok għall-intolleranza ta’ 
forzi tal-lemin estrem, movimenti nazzjonalistiċi anti demokratiċi jew movimenti 
reliġjużi vjolenti.  Kull ċittadin – indipendenti mis-sess, kulur, diżabilita`, orjentament 
sesswali, lingwa, nisel jew kultura- għandu jkollu drittijiet ċivili u politiċi ndaqs.  
Ċittadini mhux mill-UE li huma legalment stabiliti fl-Unjoni għandhom ikollhom id-
dritt li jsiru ċittadini Ewropej wara mhux aktar minn ħames snin.  Immigranti li ilhom 
jgħixu fl-Ewropa mingħajr status legali għandhom ikollhom l-opportunita` li 
jirregolarizzaw il-pożizzjoni tagħhom.   
L-UE għandha rwol importanti fil-ġlieda kontra l-kriminalita` bejn pajjiż u ieħor.  
Madankollu, kooperazzjoni bejn il-pulizija u ġustizzja akbar m’għandhiex isseħħ a 
skapitu tad-drittijiet ċivili.  L-introduzzjoni tal-warrant ta’ l-arrest Ewropew għaddiet 
minn fuq ras is-salvagwardji li hemm mseddqa fil-proċeduri ta’ estradizzjoni.  Il-
Greens jinsistu għal garanzji ta’ smigħ ġust u xieraq fil-qrati. 
Fuq kollox: Għalina, id-DEMOKRATIZZAZZJONI TA’ L-EWROPA tfisser aktar 
solidarjeta` bejn il-nies u l-popli; aktar trasparenza; aktar accountability u kontroll 
demokratiku tal-Parlament Ewropew.  Tfisser sussidjarjeta` akbar, b’setgħat 
deċentralizzati mogħtija lir-reġjuni u l-ibliet; aktar demokrazija parteċipattiva- inkluż 
permezz tar-referendum.  Fl-aħħar, aċċess ugwali u ġust għall- u mill-Media huwa 
parti essenzjali mill-proċess demokratiku tagħna. 
4. INSAĦĦU L-POLITIKA DWAR Il-
PAĊI 
Il-Greens jemmnu li l-Ewropa trid taħdem biex tevita l-kunflitt u mhux tattakka biex 
tilqa’ minn qabel.
Il-Greens fl-Ewropa huma favur il-multilateraliżmu u d-disarmament.  Aħna kontra l-
armi tal-qerda tal-massa u rridu neħilsu l-kontinent tagħna mit-theddida tagħhom.  
Irridu naħdmu biex nevitaw aktar produzzjoni u tixrid ta’ armi tal-qerda tal-massa.  L-
esportazzjoni ta’ l-armi trid tiġi sottomessa għal kontrolli severi.  Il-Greens iridu 
jwaqqfu t-traffikar fl-armi ż-żgħar kif ukoll il-produzzjoni u l-użu tal-mini splussivi.  
Nemmnu bis-sħiħ li l-Ewropa trid dejjem taġixxi fi spirtu ta’ paċi.  Il-Greens jemmnu 
li l-eżistenza ta’ pajjiżi newtrali fi ħdan l-UE trid tiġi meqjusa bħala ħaġa ta’ valur 
mill-Unjoni stess.
Il-Greens se jgħinu fil-bini ta’ Ewropa li għandha s-solidarjeta` internazzjonali u u l-
kooperazzjoni bħala prioritajiet tagħha.  Għalhekk naħdmu favur politika barranija 
Ewropea awtonoma u magħquda li tiddefendi attivament id-drittijiet tal-bniedem u l-
valuri demokratiċi soċjali u ekoloġiċi.  Aħna ser inħeġġu għat-twaqqif ta’ Korpi tal-
Paċi Ewropej li għandhom ikunu involuti f’li jiġi evitat il-kunflitt.  Dan ifisser l-għoti 
ta’ appoġġ qawwi lil pajjiżi li għadhom qed jiżviluppaw sabiex jintlaħaq bilanċ 
ekonomiku aħjar fost il-pajjiżi tad-dinja.  
Il-prioritajiet li aħna ninsitu fuqhom huma li l-politika tal-paċi trid tkun mibnija 
madwar il-medjazzjoni, id-diplomazija, ir-riżoluzzjoni tal-kunflitti, l-apprezzament 
kulturali, il-kummerċ ġust u l-kontroll ġust tar-riżorsi enerġetiċi kif ukoll il-bini mill-
ġdid wara l-kunflitti. 
Fl-aħħar, bħala Greens nemmnu li l-Ġnus Maqgħuda hija l-aħjar istituzzjoni li tista’ 
tikkontrolla t-theddidiet globali, u filwaqt li nippromwovu politika Ewropea konġunta, 
naqblu li l-azzjonijiet Ewropej għandhom ikunu taħt il-kontroll tal-Ġnus Magħquda.
5. NIPPROMWOVU 
GLOBALIZZAZZJONI LI TIBDA 
MILL-QIEGĦ 
Għall-Greens, l-UE għandha jkollha rwol ewlieni fir-riforma u r-regolamentazzjoni 
tas-sistema inġusta preżenti tal-globalizzazzjoni.  L-UE għandha piż fil-korpi 
istituzzjonali (il-Bank Dinji, il-Fond Monetarju Internazzjonali, eċċ.).  L-Ewropa trid 
tkun minn quddiem fil-ġlieda biex tirriforma is-sistema preżenti.  Jeħtieġ tiġi 
introdotta taxxa bħat-Tobin Tax. Aħna ninsistu li l-kriterji ekoloġiċi u soċjali 
għandhom jitqiesu fi kwistjonijiet ta’ kummerċ.  Irridu għalhekk nirregolaw l-
ekonomija dinjija sabiex nagħmluha aktar sostenibbli – irid ikun hemm aktar kontroll 
demokratiku ta’ l-ekonomija.   
Fi kwistjonijiet ta’ kummerċ dinji, nemmnu fir-responsabbilta` tal-korporazzjonijiet u 
regoli b’saħħithom li jorbtuhom.  Fl-iggvernar transnazzjonali, l-Ewropa jrid ikollha 
rwol qawwi fl-għajnuna Tramuntana-Nofsinhar u fil-kooperazzjoni fl-iżvilupp.  Ir-
regoli tal-kummerċ ħieles iridu jqisu il-ħtieġa li jitħarsu l-kwalita` ta’l-ikel u l-għixien 
u l-qliegħ tal-bdiewa ż-żgħar.  
Aħna nemmnu li jrid ikun hemm kunsiderazzjoni akbar tal- u lill-ekonomiji reġjonali 
u lokali.  Aħna se naħdmu biex inżommu d-diversita` kulturali, per eżempju, billi 
noffru inċentivi lix-xandir pubbliku, jew lill-industrija ċinematografika.  
6. DAK LI WETTAQNA, DAK LI 
RRIDU NWETTQU
Tul l-aħħar 20 sena, il-Greens fil-Parlament Ewropew ġabu bidla kbira politika u 
kulturali. Qabel l-elezzjonijiet Ewropej li ġejjin, il-membri tal-Federazzjoni Ewropea 
tal-Green Parties iddeċidew li jibnu Green Party Ewropew b’għanijiet komuni u 
qawwija.
Irridu Ewropa aħjar:  f’idejk!  

