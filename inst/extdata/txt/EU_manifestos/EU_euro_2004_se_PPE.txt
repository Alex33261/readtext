




EPPED Prioriteringar

för mandatperioden 20042009


-

Förslag till utformning av politiken



Inledning



?Den som uppfattar framtiden som motvind går åt fel håll.? Inspirerade av detta citat av Winston Churchill har PPE-DE-gruppen i Europaparlamentet nyligen avslutat en intensiv period med diskussioner om de viktigaste frågorna i dagens och framtidens Europa. Med denna diskussion som underlag lägger vi fram ett antal förslag till utformning av politiken. Förslagen preciseras i detta dokument, som går under titeln ?PPE-DE Prioriteringar för mandatperioden 2004-2009?. Dokumentet är tänkt som en vägledning för oss i vårt arbete under den kommande mandatperioden i Europaparlamentet.

När de tio nya medlemsstaterna ansluter sig till unionen den 1 maj 2004 kommer den största utvidgningen i EU:s historia att vara förd i hamn. Redan nu är vår politiska grupp medveten om den stora genomslagskraft som detta steg kommer att ha för unionen. 69 observatörer från ansökarländerna har sedan maj 2003 deltagit vid sidan av våra 232 nuvarande ledamöter i gruppens dagliga parlamentariska arbete. De berikar vårt politiska liv med de erfarenheter som de bär med sig från sina hemländer och ger ett viktigt bidrag till ett Europa som integreras mitt framför ögonen på oss.

Den nya europeiska konstitutionen, som precis som utvidgningen är ett viktigt projekt, kommer att stärka Europaparlamentets befogenheter avsevärt. På nästan alla lagstiftningsområden kommer Europaparlamentet och rådet hädanefter att fatta gemensamma beslut. Detta utökade ansvar kommer att göra det nödvändigt för oss som grupp att enas om gemensamma ställningstaganden och utveckla hållbara planer för framtida åtgärder.

Konstitutionen är ett uttryck för de likheter och gemensamma intressen som förenar oss européer över alla nations- och partigränser. Konstitutionen är ett viktigt inslag i vårt politiska arbete. För att demokratin skall kunna bevara sin livskraft är det dock nödvändigt att skillnaderna och valmöjligheterna mellan de olika politiska meningsmotståndarna klarläggs. Det är därför vi behöver ett starkt och samordnat program för en effektiv PPE-DE-grupp.

I detta dokument om prioriteringar har gruppen framgångsrikt sammanfört inslag från de olika traditioner, kulturer och perspektiv som våra ledamöter bär med sig från sina olika hemländer i Europeiska unionen. Detta resultat är inte bara ett uttryck för en konvergerande politik och harmoniserade politiska strategier. Det skulle nämligen inte vara möjligt att uppnå några överenskommelser om det inte fanns någon uppslutning kring en gemensam värdegrund.

PPE-DE-gruppen är medveten om sina gemensamma rötter, som kan härledas till den grekiska och romerska antiken och inte minst till vårt kristna arv. Syftet med gruppens arbete är att fastställa en framtida kurs som kommer att göra det möjligt för oss och kommande generationer att leva i fred, frihet och välstånd i ett förenat Europa. Om vi i juni 2004 lyckas upprepa våra framgångar i valet 1999 kommer vi ? med hjälp av en stark och dynamisk PPE-DE-grupp ? att kunna fortsätta arbetet med att bygga ett Europa som sätter medborgaren i centrum.

Jag skulle vilja ta detta tillfälle att rikta ett särskilt tack till mina parlamentskolleger för de många bidrag som de lämnat till utarbetandet av detta dokument, vilket har förberetts under ledning av vice gruppordförande James Elles. Jag skulle även vilja uttrycka min uppskattning för det stöd som jag fått av gruppsekretariatet i detta arbete.

Hans-Gert Poettering
Ordförande för EPP-ED-gruppen i Europaparlamentet

Sammanfattning


I detta förslag redovisas de synpunkter som hittills framkommit om PPEDEgruppens prioriteringar på lagstiftningsområdet under nästa mandatperiod 20042009. Dokumentet framläggs härmed för granskning och fortsatta diskussioner. De rekommendationer när det gäller specifika frågor som ingår i detta dokument sammanfattas nedan. 


Att bygga upp ett välmående Europa för våra medborgare under den kommande femårsperioden utgör kärnan i våra prioriteringar. För att uppnå hög tillväxt och god ekonomisk utveckling och därigenom skapa fler jobb vill vi att Europa utvecklas till ett dynamiskt och konkurrenskraftigt kunskapsbaserat samhälle. Genom att prioritera forskning som en avgörande faktor för Europas konkurrenskraft, fokusera på utbildning och ny teknik och garantera en stimulerande affärsmiljö vill vi göra det möjligt för vår kontinent att anpassa sig till den globala ekonomin.


Detta är en förutsättning om vi skall kunna uppnå målet en långsiktigt hållbar utveckling och bygga Europa inför framtiden. För att göra Europa bra att leva i vill vi genomföra en heltäckande politik som baseras på en social och miljövänlig marknadsekonomi. Denna politik skall förstärka kopplingen mellan en sund miljö och en stark ekonomi, förutom att påverka lagstiftningen på alla områden, från miljö och regionala frågor till ekonomi, energi, transporter, regional- och jordbrukspolitik. 


Europas medborgare vill leva i en union där de känner att deras rättigheter tillvaratas och deras säkerhet förstärks. För att kunna svara på ett växande behov av säkerhet på gatorna, säkerhet som individer eller som anställda, måste vi kunna garantera stabilitet och trygghet i våra samhällen. För att uppnå detta vill vi förstärka det europeiska polisiära och rättsliga samarbetet samt öka vardagssäkerheten inom områden som livsmedel, folkhälsa och konsumentskydd.


För att möta morgondagens utmaningar och leva upp till vårt ansvar på området för internationell säkerhet måste vi upprätta en effektiv gemensam utrikes- och säkerhetspolitik (GUSP) och kompensera bristerna i vår militära kapacitet. En partiell integrering av GUSP i gemenskapens struktur skulle göra det möjligt för Europa att skapa en tydligare profil internationellt och leva upp till sina åtaganden. Att stärka vårt strategiska partnerskap kommer att bli mycket viktigt som ett led i denna politik. Samtidigt måste Europa bibehålla sitt omfattande ekonomiska stöd till utvecklingsländerna och se till att resultaten från Doharundan grundas på principerna rättvis handel och utveckling.


En sund förvaltning av resurserna och ett öppet utnyttjande av EU:s medel kommer att ge våra medborgare en känsla av ett korrekt förvaltat EU som är till för att tillvarata deras egna intressen. I detta sammanhang vill vi förtydliga ansvaret när det gäller EU:s utgifter. För att kunna bedriva en kraftfull kamp mot bedrägerier vill vi förstärka Olaf genom att helt frikoppla organisationen från kommissionen. 

INNEHÅLLSFÖRTECKNING*


I. EN KUNSKAPSBASERAD EKONOMI: ATT FRÄMJA KONKURRENSKRAFTEN

I.1 Skapa ett område för kunskap: fokus på utbildning och livslångt lärande
I.2 Prioritera forskning som en avgörande faktor för Europas konkurrenskraft
I.3 Ny teknik i fokus: att tackla utmaningarna i den digitala eran
I.4 Bygg upp en företagsvänlig Europeisk ekonomi med kvalitet
I.5 En konkurrenskraftig europeisk transportpolitik: att garantera effektiva transportanslutningar


II. EN HÅLLBAR UTVECKLING: ATT BYGGA INFÖR FRAMTIDEN

II.1 Främja Europas gemensamma arv
II.2 Hållbar tillväxt i ett samhälle för alla
II.3 Möt utmaningen från en åldrande befolkning 
II.4 Håll regionerna vid liv: i samarbete bygger vi en union med större välstånd
II.5 Utveckla ett livskraftigt och hållbart jordbruk 
II.6 Utveckla en socialt och miljömässigt hållbar fiskepolitik


III. EUROPAS MEDBORGARE: DET VÄXANDE BEHOVET AV SÄKERHET 

III.1 Garantera intern säkerhet och stabilitet i våra samhällen
III.2 Civilt skydd: ökad säkerhet för medborgarna i vardagslivet
III.3 Förstärk begreppet ?Europeiskt medborgarskap?


IV. EUROPA I VÄRLDEN: NYA UTMANINGAR PÅ SÄKERHETSOMRÅDET 

IV.1 Europa måste uppfylla sina internationella åtaganden
IV.1 Ett kraftfullt finansiellt åtagande för utvecklingsländerna
IV.3 Den pågående WTOrundan måste grundas på rättvis handel och utveckling


V. EN SUND FINANSIELL FÖRVALTNING: BEHOVET AV DISCIPLIN

V.1 Noggrann förvaltning av utgifter och kraftfulla insatser mot bedrägerier
V.2 Se till att Europa har resurserna att förverkliga sina ambitioner 


* Delegationen från Förenade kungariket meddelar att man i överensstämmelse med sin särskilda ställning i gruppen generellt reserverar mot prioriteringsdokumentet. Nyligen erinrade man om detta i en skrivelse till gruppen.




I. EN KUNSKAPSBASERAD EKONOMI: ATT FRÄMJA KONKURRENSKRAFTEN


Konkurrenskraft är en grundförutsättning för ekonomisk utveckling. För att Europa skall kunna anpassa sig till en global ekonomi och nå sina ekonomiska, sociala och miljömässiga mål krävs en förstärkt europeisk konkurrenskraft, och därmed en äkta inre marknad för kunskap och forskning.

Men på detta område måste Europa bli bättre. När det till exempel gäller forskningen är våra konkurrensnackdelar tydliga: de totala resurser som satsas på forskning i Europa är fortfarande små och våra ekonomier är sämre på att utnyttja forskningsresultaten ekonomiskt. För att råda bot på detta krävs mer förnyelse och ökad rörlighet för individer och idéer. 

I.1 Skapa ett område för kunskap: fokus på utbildning och livslångt lärande


Kvalitet är grunden för vår konkurrenskraft. PPEDEgruppen stöder kraftfullt skapandet av ett område för kunskap, något som prioriterades av Europeiska råden i Lissabon och Stockholm, eftersom det kommer att göra det möjligt för vår kontinent att tillhandahålla högt kvalificerade mänskliga resurser. Inom ramen för den nya ekonomin bör utbildning, yrkesutbildning och samarbete med arbetsmarknaden prioriteras när EU:s politik utformas. Detta är avgörande faktorer när det gäller att göra Europa till ett konkurrenskraftigt, kunskapsbaserat samhälle, men också för att hos de nya generationerna konsolidera och främja de viktiga tillgångar som erbjuds av en europeisk identitet baserad på respekt för och främjandet av Europas mångfald.


I.1.1 Utveckla en lärande miljö


Livslångt lärande är av avgörande betydelse för alla medborgare. Detta är en central fråga när det gäller den mänskliga utvecklingen. Tillgången på effektiv utbildning och yrkesutbildning av hög kvalitet måste förbättras för att ge medborgarna en möjlighet att fullt ut delta i kunskapssamhället. Men vår målsättning sträcker sig längre än så: systemen för utbildning och yrkesutbildning måste systematiskt ta hänsyn till individernas och de europeiska affärsuniversitetens behov då utbildningsprogram utarbetas, så att utbildning och livslångt lärande kan förenas med möjligheterna på arbetsmarknaden. På det visat kan vi förbättra arbetskraftens anpassningsförmåga och ?anställbarhet? ? inklusive den äldre generationens ? för att på så vis bidra till att minska arbetslösheten.


I.1.2 Skapa ett samhälle i världsklass


För att medborgarna skall bli bättre förberedda och kunna anpassa sig till kraven från en högteknologisk, konkurrensutsatt ekonomi måste våra system för högre utbildning kunna hävda sig bättre internationellt, samtidigt som utbildningssystemen öppnas mot en större omvärld. 

Språkkunskaper och rörlighet måste hamna i fokus i Europa. Medborgarna bör uppmuntras att lära sig minst två språk och att studera utomlands under minst ett halvår. Entreprenörskap och självständig verksamhet bör också läras ut i ett tidigt skede av utbildningen.

Det är av avgörande betydelse att man undanröjer hinder och utvecklar instrument för rörlighet på områden som beskattning, administration, social trygghet och erkännande av kvalifikationer och examensbevis.

Användning av och utbildning i informationsteknik bör ägnas speciell uppmärksamhet. Detta område erbjuder enorma möjligheter och är ett kraftfullt verktyg för social integrering, till exempel när det gäller kvinnor och funktionshindrade personer.

Programmen Sokrates, Tempus, Leonardo da Vinci, Ungdom, Erasmus Mundus och eLearning måste vidareutvecklas och anpassas, såväl vad gäller mål som finansiering. En nysatsning måste ske på ett COMETT-program som återställts till sin ursprungliga form enligt specifika mål. För att effektivisera programmen och möjliggöra deras fortsatta utveckling bör jämförelseindikatorer fastställas, och de resultat som uppnåtts bör tillkännages och beaktas vid utarbetandet av det fortsatta programmet.

Samarbetet mellan universitet, gemensamma masterexamina, erkännande av examensbevis och utbyte av erfarenheter i fråga om undervisningsmetoder och kunskaper måste främjas.


I.2 Prioritera forskning som en avgörande faktor för Europas konkurrenskraft


Forskningen har stor betydelse för Europas ekonomiska utveckling, konkurrenskraft och position inom handeln samt när det gäller att skapa nya arbetstillfällen. Men på detta område släpar Europa efter sina huvudkonkurrenter vad gäller investeringar och bytesbalans för högteknologiska produkter samt när det gäller antalet patentansökningar. Bytesbalansen när det gäller högteknologiska produkter uppvisar dessutom ett underskott. Den största svagheten är utan tvekan splittringen och utspridningen av Europas forskningsaktiviteter. Detta är ett område där Europa helt klart skulle kunna skapa mervärde.


I.2.1 Öka Europas forskningsanslag till minst 3 procent av BNP


För att vi skall kunna klara konkurrensen måste vi öka våra totala forskningsanslag till minst 3 procent av BNP (1/3 offentliga utgifter och 2/3 privata investeringar). EU lägger bara cirka 1,9 procent av sin BNP på FoTU jämfört med 2,7 procent i Förenta staterna och 3 procent i Japan. Det är av avgörande betydelse att tillgången på ny teknik underlättas för de små och medelstora företagen, framför allt för de företag som har färre än 9 anställda och som möter fler hinder när de skall utnyttja IT jämfört med de större företagen. Jämförelsekriterier måste bestämmas och ett effektivt industriellt utnyttjande av forskningsresultaten måste förbättras. Denna fråga är nära kopplad till upprättandet av adekvata och juridiskt säkra mekanismer för skydd av den immateriella äganderätten på europeisk nivå. Framför allt krävs beslut om ett gemenskapspatent.

I.2.2 Skapa ett fungerande europeiskt område för forskning


Fokusera forskningssatsningarna på ny teknik. Ett industriellt utnyttjande av vetenskapliga forskningsresultat på områden som bioteknik, informations- och kommunikationsteknik är den viktigaste drivkraften bakom den ekonomiska tillväxten. Europas konkurrenskraft under kommande år kommer i hög grad att påverkas av dess förmåga att stå i främsta ledet när det gäller ny teknik. 

Grundforskningen ?i det blå? måste byggas ut till en forskning som skapar ett reellt mervärde. ?Dagens grundforskning bidrar till morgondagens tillämpade teknik.? För att förbereda framtiden måste vi stödja grundforskningen och därvid ha i åtanke att produktcyklerna blir allt kortare. Vi måste prioritera mer kundinriktat arbete.

Ökat samarbete mellan offentliga och privata institutioner bör uppmuntras, liksom ökade forskningsinsatser i universiteten och möjligheterna att föra över resultat till privata företag. Skattestimulans bör spela en viktig roll när det gäller att främja forskning inom den privata sektorn.

Den medicinska forskningen måste intensifieras för att kunna förbättra behandlingsformer och möta nya hot mot folkhälsan. God finansiering måste tillhandahållas, framför allt när det gäller forskning kring sällsynta och åldersrelaterade sjukdomar samt fenomenet antibiotikaresistens.

Forskning kring livsmedelskvalitet är en annan central punkt för våra ansträngningar att garantera säkra livsmedel av hög kvalitet. Framför allt måste de ekologiska branscherna stärkas.

I.3 Ny teknik i fokus: att tackla utmaningarna i den digitala eran


Utvecklingen av den digitala tekniken påskyndar de olika mediernas konvergens och gör det nödvändigt att skapa gemensamma minimistandarder för spridning av audiovisuella produkter över gränserna. Rätten att utarbeta en stödjande politik på området för audiovisuella medier på nationell och europeisk nivå måste bibehållas i syfte att främja den kulturella mångfalden. 


I.3.1 Utnyttja bioteknikens möjligheter

PPEDE anser att den nya tekniken, och framför allt biotekniken, kan bidra till sunda lösningar på miljöproblemen och till en hållbar utveckling. Den nya tekniken kan också komma att förbättra tillgången på livsmedel och göra livsmedlen billigare, vilket skulle bidra till att förbättra folkhälsan. Därför finns det ett behov av att främja denna typ av teknik.

Vår grupp motsätter sig uppfattningen att genteknik och bioteknik i första hand associeras med möjligheter inom medicinen, medan de främst associeras med risker inom jordbruket. PPE-DE är snarare av den uppfattningen att det finns stora möjligheter inom båda dessa områden, möjligheter som man bör utnyttja, men också betydande risker som måste reduceras genom lämplig lagstiftning. Gällande de etiska gränserna för humangenetiken, baseras gruppens ståndpunkt på besluten från PPE:s kongress ?En union av värderingar? i Berlin 2001, särskilt hänvisningen till respekten för människans värdighet.


I.3.2 Omvandla ?Television utan gränser? till ett EUövergripande direktiv om innehållet i medierna


Detta program, som syftar till att främja ett omfattande samarbete mellan olika tvbolag, bör utvecklas ytterligare till ett EUövergripande direktiv om innehållet i medierna för att på ett bättre sätt kunna hantera spridningen av det audiovisuella innehållet över gränserna och främja en stark och konkurrenskraftig europeisk audiovisuell industri, där den privata sektorn bör vara en pådrivande faktor. Förseningar när det gäller att anpassa den europeiska lagstiftningen måste undvikas för att förhindra ytterligare eftersläpningar för den europeiska tekniken. Ändå återstår det vissa hinder för gränsöverskridande medier (till exempel copyright).

Detta skulle å ena sidan innebära ett behov av att gemensamma europeiska grundprinciper (mänskliga rättigheter, skyddet av minderåriga etc) skulle tillämpas för alla tjänster på det audiovisuella området och, å andra sidan, behovet av att anpassa eller upphäva föråldrade regler som är alltför detaljerade och som i dag inte längre kan motiveras (reklamregler, obligatoriska kvoter etc).

Nya former för kontrollerad självreglering av de nya medierna behöver utvecklas: alternativa former av reglering och standardisering verkar erbjuda effektiva och mindre byråkratiska sätt att fylla igen sprickorna i den nationella och europeiska lagstiftningen, till exempel på området för konsumentskydd.

Befintliga program på området för audiovisuella medier måste tillämpas och förstärkas, framför allt EIBinitiativet i2i visual och Mediaprogrammet, i syfte att öka spridningen av europeiska verk utanför deras ursprungsländer.

För att garantera en fortsatt utveckling av det dubbla systemet inom europeisk radio och tv, samtidigt som man eliminerar befintliga snedvridande faktorer på konkurrensområdet, måste medlemsstaterna enligt Amsterdamprotokollet klart och tydligt definiera de offentliga tv-bolagens public serviceuppdrag för att motivera den offentliga finansieringen.


I.3.3 Utveckla en ny generation av telekomteknik


För att förbättra den europeiska konkurrenskraften på området för telekommunikationer är vårt mål att underlätta genomförandet av en lagstiftning på telekomområdet. Det förefaller också vara av grundläggande betydelse att garantera säkerheten på Internet, som för närvarande är ett avgörande hinder för att utveckla ehandel.

Att underlätta introduktionen av 3Gnäten är en avgörande fråga för den europeiska konkurrenskraften. Det är emellertid lika viktigt att medge en smidig konsolidering av marknadens operatörer som sekundärhandel med 3Gspektrum. Det kommer också att bli nödvändigt att bestämma reglerna för att dela en infrastruktur för mobila nätverk.

En prioriterad fråga för PPEDEgruppen är att främja bättre bredbandsanslutningar och att förbättra utnyttjandet av elektroniska medier i offentlig förvaltning, sjukvård och utbildning för att erbjuda medborgarna lättillgänglig information och bättre tjänster.

I.4 Bygga upp en företagsvänlig Europeisk ekonomi med kvalitet


För att kunna klara konkurrensen i den globala ekonomin måste företagen erbjudas en rättslig och skattemässig miljö som är positiv och som främjar kvalitet. Tonvikt måste läggas vid ett effektivt och skyndsamt genomförande av Lissabonstrategin och skapandet av en stimulerande affärsmiljö.


I.4.1 Genomför Lissabonstrategin för strukturreformer: utarbeta en tydlig vägkarta


Man kan märka tydliga tecken på politisk tröghet och ovilja mot viktiga reformer när det gäller medlemsstaternas genomförande av Lissabonprogrammet. För att garantera ett skyndsamt genomförande av reformerna krävs en tydlig vägkarta som beskriver de åtgärder som måste vidtas. 

Det krävs en ny handlingsplan för strukturella reformer (SRAP), med en tydlig tidsplan som skall vara genomförd i sin helhet till 2010. Det krävs dessutom en tydligare fokusering på Lissabonstrategins mål, framför allt inom följande områden: offentliga och privata investeringar, framför allt vad gäller mänskligt kapital och FoTU, ett företagsvänligare klimat i det europeiska samhället, stöd för små och medelstora företag samt ett lägre generellt skattetryck inom EU.

Ett adekvat skydd för den immateriella och industriella äganderätten: Eftersom kommissionens förslag om ett europeiskt patent har diskuterats i flera år utan att man har lyckats komma fram till någon lösning, skulle ett helt nytt koncept för skyddet av den immateriella äganderätten kunna erbjuda ett sätt att komma ur denna återvändsgränd. 

Vår grupp tänker lansera ett initiativ som avser skapandet av ett nytt, heltäckande, mera lättillgängligt europeiskt patent som erbjuder en balans mellan den amerikanska skyddsstrategin och den europeiska strategin och som stimulerar till nya investeringar. Övriga direktiv om den immateriella äganderätten (programvara och varumärken) måste revideras i enlighet med detta.

Avregleringen av energimarknaden måste slutföras: EU arbetar för närvarande med en total avreglering i syfte att införa lika villkor inom el- och gassektorn, de två återstående stora monopolen på den internationella marknaden. Såväl företag som privatpersoner måste få en möjlighet att fritt välja sina leverantörer utifrån sina behov. Vi behöver en harmoniserad lagstiftning, där en god generell service garanteras.

En stark alleuropeisk kapitalmarknad måste utarbetas för att minska företagens kapitalkostnader i en finansiell miljö stadd i snabb förändring. Vi prioriterar ett skyndsamt genomförande av handlingsplanen för finansiella tjänster senast 2005, det datum som anges i slutsatserna till Lissabondeklarationen. Denna process måste leda fram till införandet av ett öppet finansiellt informationssystem som medger en möjlighet till reella jämförelser mellan företagens resultat och en väl anpassad och heltäckande kontroll. Parallellt med detta borde bestämmelserna i den nya avtalslagen utsträckas till att omfatta nya områden: obligationer, värdepappersanalys och försäkringsavtal. 


I.4.2 Företagens ledningsformer: inför lika villkor på bolagsrättens område


Som en följd av skillnaderna på bolagsrättens område ? med alla tänkbara kombinationer vad gäller struktur, redovisning och möjligheter att överklaga granskningsresultaten, kan vissa företag inte utnyttja fördelarna med den inre marknaden fullt ut, medan andra beviljas stora fördelar. Det finns ett trängande behov av harmonisering för att skapa lika villkor för de europeiska företagen. I Winter II-rapporten, som lades fram i november 2002, framfördes ett antal konkreta förslag: 

Nya initiativ till gemensamma bolagsrättsliga regler som syftar till att ersätta det femte direktivet om bolagsrätt, vilket inte kunde bli föremål för en gemensam ståndpunkt. Det är angeläget att fortsätta diskussionerna om dessa initiativ. Målsättningen måste vara att nå fram till en överenskommelse.

Flexiblare gemensamma regler för bolag med begränsat ansvar behövs för att göra det möjligt för små och medelstora företag att vara verksamma i hela unionen och utnyttja den inre marknaden samtidigt som de bevarar sin karaktär som bolag med begränsat ansvar. Vår grupp skall försöka driva på arbetet på detta område.


I.4.3 Entreprenöranda och en positiv miljö för små och medelstora företag


För att kunna möta konkurrensen i den globala ekonomin behöver företagen även en miljö präglad av rättsliga och finansiella spelregler, infrastrukturer och skattesystem av god kvalitet. Ansträngningarna att skapa en stimulerande affärsmiljö måste prioriteras.

En förutsättning är att man avlägsnar subventioner, osynliga handelshinder och andra snedvridande faktorer på marknaden och att man i stället litar till effektiva konkurrensregler.

Men vår främsta prioritet är att skapa en företagsvänlig miljö som förbättrar de europeiska företagens situation, framför allt genom att minska omständliga byråkratiska förfaranden till ett minimum och genom att genomföra en systematisk analys av lagstiftningens effekter på företagens kostnader. 

PPEDE vill uppmuntra att nya företag bildas genom att minska de rättsliga hindren och underlätta tillgången på start- och riskkapital. På detta område bör alla olika modeller för finansiering av nyföretagande undersökas och utbytet av bästa praxis mellan medlemsstaterna uppmuntras. 

Entreprenöranda, självständighet och ansvarstagande måste uppmuntras redan på ett tidigt stadium av utbildningen.


Skapa bättre regler för små och medelstora företag:

De små och medelstora företagen utgör motorn i den europeiska ekonomin. Mer än 99 procent av företagen i EU är små och medelstora företag. De tillhandahåller 66 procent av alla arbetstillfällen och bidrar därigenom till den ekonomiska tillväxten. Det är därför av avgörande betydelse att de skyddas och stimuleras inom EU, samtidigt som man inte lägger meningslösa bördor på dem. Genomförandet av stadgan om de små och medelstora företagen är en förutsättning för att vi skall nå målen från Lissabon.

Detta omfattar bland annat följande:

* flexibla regler för arbetsmarknaden,
* avlägsnande av onödig lagstiftning och ökad tillgång till information.
* bättre tillgång på finansiering och kapitalmarknaden,
* underlätta kvalitetsinvesteringar i forskning och teknik,
* stimulera förnyelse. 


I.4.4 Skapa en integrerad marknad för allmännyttiga tjänster


En rättvis och balanserad avregleringsprocess för marknaden för allmännyttiga tjänster för att undvika illojal konkurrens bör garantera leveransen av varor och tjänster till rimliga priser till Europas medborgare och företag i framtiden.


I.4.5 Ett konkurrenskraftigt skattesystem och lägre skatter

Principen med sänkta skatter står i centrum för PPEDE:s ekonomiska modell, eftersom alla mittpartier eller högercenterpartier har som mål att skapa välstånd i ekonomin och att uppmuntra privata initiativ. Höga skatter utgör en belastning för den privata sektorn och individerna och medför en större statlig inblandning i ekonomiska frågor till men för entreprenörsandan.

De olika skattesystemen är inte bara komplicerade och ologiska ? de utgör dessutom ett klart hinder för gränsöverskridande verksamhet och den fria rörligheten för varor, personer och kapital. Därför bör ytterligare reformer av skattesystemet uppmuntras. Införandet av ett slutligt momssystem som baseras på principen om ursprungsland bör också påskyndas. Detta skulle göra skattesystemen i EU:s medlemsstater neutrala och konkurrenskraftiga.

Vi vill se en rättvis och effektiv konkurrens mellan olika skattesystem. Vår modell baseras på en samordnad definition av skattebasen för de skatter som är relevanta för den inre marknaden, samtidigt som medlemsstaterna behåller sin frihet att välja den totala skattenivå. Detta kommer att skapa en sund skattekonkurrens, eftersom det medger för företagen att välja var de vill förlägga sin verksamhet i en öppnare miljö och att vid behov flytta sin verksamhet med mindre administrativt krångel. Det kommer dessutom att stimulera till gränsöverskridande aktiviteter genom att garantera en effektiv allokering av kapitalet, vilket i sin tur stimulerar ekonomin som helhet. De enskilda medlemsstaterna skall ha full frihet när det gäller att utforma skatter som inte är relevanta för den inre marknaden.

Ett system för företagsskatt som främjar gränsöverskridande verksamhet och som undanröjer skattehinder som äventyrar den inre marknadens funktion är en prioriterad fråga för vår grupp. Ett sådant system bör syfta till att upprätta en konsoliderad skattebas för de företag som bildats i enlighet med den europeiska bolagsstadgan, eller medge ett sådant alternativ för företag som är verksamma i flera medlemsstater.

Ett definitivt momssystem som grundas på principen om ursprungsland är en bättre lösning för att undvika störningar på den inre marknaden. Vi är motståndare till kommissionens nya strategi, som enbart syftar till att ?förbättra överföringssystemet? som upprättades genom det sjätte momsdirektivet.


I.5 En konkurrenskraftig europeisk transportpolitik: garantera effektiva transportanslutningar


I en utvidgad union kommer effektiva och snabba transportanslutningar att få stor betydelse för den europeiska ekonomins konkurrenskraft, eftersom närmare hälften av alla varu- och persontransporter sker med de transeuropeiska transportnäten (TEN). De utgör veritabla livlinor för EU. Återstående flaskhalsar i transportnäten måste avlägsnas och de växande obalanserna mellan olika transportsätt och mellan olika regioner måste åtgärdas. 

De transeuropeiska näten måste utvidgas så de nya medlemsstaternas transportnät får god kvalitet och för att garantera effektiva förbindelser med de befintliga näten i de nuvarande 15 medlemsstaterna. Samtidigt måste en rättvis konkurrens mellan olika transportsätt garanteras och kostnaden för konstruktion och underhåll av de transeuropeiska näten betalas av användarna.

För att skapa en effektiv järnvägsmarknad i unionen måste de nationella järnvägsnäten öppnas och marknadstillgången för nya järnvägsföretag underlättas. 

För att tillhandahålla rimliga konkurrensvillkor för leverantörer av transporttjänster och för användarna måste förbindelserna med tredje land, framför allt vad gäller flyg- och sjötransporter, hanteras på gemenskapsnivå. Genomförandet av en europeisk inre marknad för det europeiska luftrummet med en enhetlig kontroll av lufttrafiken måste garanteras.

En hög säkerhetsnivå för sjö-, järnvägs- och lufttransporter är ett viktigt inslag i en heltäckande transportpolitik. Säkerhetslagstiftningen måste tillämpas effektivt och påföljderna vid fall av utebliven tillämpning harmoniseras. Förslaget att upprätta en ny europeisk järnvägsbyrå som skall garantera säkerheten på gemenskapsnivå måste utvärderas.





II. EN HÅLLBAR UTVECKLING: ATT BYGGA INFÖR FRAMTIDEN


Vi vill se en heltäckande politik baserad på en dynamisk marknadsekonomi som tar sociala och miljömässiga hänsyn. Vår vision grundar sig på idén om en hållbar utveckling, vilket påverkar samtliga lagstiftningsområden från miljö och regionalpolitik till ekonomi, energi, transport, regional- eller jordbrukspolitik och handelspolitik. För att skapa en konkurrenskraftig och miljömässigt sund union för oss och för kommande generationer behöver vi stärka kopplingen mellan en god miljö och en stark ekonomi. 

De möjligheter som skapas av ett progressivt införandet av en långsiktig modell för den ekonomiska tillväxten som tar miljömässiga och sociala hänsyn är enorma. En sådan process kommer att stimulera till ny forskning, nya industrier och ny teknik och följaktligen ge en möjlighet att skapa nya jobb. Men en hållbar utveckling kan inte bara påtvingas uppifrån. Överreglering skulle ta död på processen. 


Vi anser att nyckeln till framgång finns i följande faktorer:

* Subsidiaritet och lokalt ansvarstagande. En detaljerad lagstiftning och/eller centralisering skulle motverka sina egna syften. Vi tror att lokala myndigheter bäst kan avgöra vad som krävs och vad som är genomförbart inom en given region. Utifrån en allmän målsättning är det de som har de bästa förutsättningarna att besluta om konkreta åtgärder och medel för genomförandet.
* Realistiska mål för lagstiftningen som tillåter flexibilitet i genomförandet. Mål är värdelösa om de inte kan uppnås. Realism är det första steget mot framgång. Därför måste lagstiftningen lämna utrymme åt en anpassning till en lokal kontext och till regionala särdrag. Trots detta bör EU kontrollera genomförandet genom en noggrann granskning.
* Främjande av och förtroende för privata initiativ. Det är nödvändigt att den privata sektorn inser de långsiktiga fördelarna rent konkurrensmässigt med att utveckla ?hållbara? produktionsmetoder och att använda miljövänlig teknik. Detta ska ske med hjälp av skattemässiga stimulansåtgärder snarare än statligt stöd, som har en tendens att begränsa individuellt risktagande och kreativitet, och genom att främja frivilliga avtal och marknadsinstrument med siktet inställt på att förbättra konkurrenskraften för företag som är miljömässigt effektiva.
* Information till och utbildning av medborgarna. Adekvat information är nödvändig för att öka medborgarnas medvetenhet om miljöfrågor.

II.1 Främja Europas gemensamma arv


Vår framtid är vårt val. PPEDEgruppen har gjort ett klart val till fördel för renare miljö och hållbar utveckling. Skyddet av människan och hennes miljö och hennes arv vad gäller historia och natur, måste få en central roll i europeisk politik. Klimatförändringarna och deras eventuella följder, luftföroreningar i städerna, försämrade förhållanden i tätbebyggda områden samt tillväxtens bieffekter och andra föroreningsproblem har stor betydelse för medborgarnas vardag när det gäller ekonomi, sociala villkor och hälsa. Vi måste reagera skyndsamt och beslutsamt.


II.1.1 Främja en trygg miljö: förverkliga rätten till en sund miljö


Den senaste tidens naturkatastrofer (till exempel översvämningar och stormar) har gett upphov till allvarliga farhågor om klimatförändringens följder. På samma sätt har förlisningen av Erika utanför den franska kusten och förlisningen av Prestige visat på behovet av att skärpa ansvarstagandet på miljöområdet. Det är vår plikt, både när det gäller de europeiska medborgarnas livskvalitet och för kommande generationer, att tillhandahålla en mekanism som ger substans åt rätten till en hälsosam miljö. 

Ett korrekt genomförande och en noggrann övervakning av Europas stränga miljölagstiftning samt en bättre granskning av framtida lagar är viktiga och nödvändiga förutsättningar på vägen mot en världsledande ställning inom miljöskydd. 

Ett effektivt system för ekologiskt ansvarstagande skulle ge substans åt medborgarnas rätt till en sund miljö. Detta genuina system för miljömässigt ansvar, baserat på principen ?förorenaren betalar?, skulle innefatta adekvata kontroller, böter och ersättningar.

Att motverka klimatförändringarna har fortfarande en hög prioritet. Europa har gjort ett klart framtidsorienterat val till förmån för en renare värld genom att i enlighet med Kyotoprotokollet entydigt förbinda sig att reducera utsläppen av växthusgaser med 8 procent till 2010. Vår grupp stöder en europeisk vägkarta för snabb och konkret implementering av Kyotoprotokollet. Den skall introducera ett heltäckande politiskt initiativ med målsättningen att göra EU till världsledande på detta område.

Att förbättra den miljömässiga kvaliteten i tätbebyggda områden skall bli ytterligare en central punkt. 80 procent av befolkningen lever idag i tätbebyggda områden och drabbas av ständiga olägenheter (buller, luftföroreningar, trafik, skräp, allergier och stress) som påverkar folkhälsan. Kraftfulla insatser är speciellt nödvändiga när det gäller bränslets kvalitet och rena motorer, liksom investeringar för att sänka bränsleförbrukningen. Informationskampanjer riktade till allmänheten för att främja användningen av förnybara energikällor måste genomföras. I enlighet med subsidiaritetsprincipen är det även viktigt att främja en rationell planering av markanvändningen som skyddar miljön i tätbebyggda områden.

EU:s biologiska mångfald är våra medborgares arv. De nya medlemsländerna kommer att öka antalet oförstörda landskap, skogar och våtmarker kraftigt. Det är vår skyldighet att bevara dessa områden och överlämna dem till kommande generationer.

PPEDEgruppen avser att inleda en gemensam insats för att stärka vetenskapens och teknikens bidrag till en hållbar utveckling och speciellt för att främja en bättre förståelse för kopplingarna mellan miljö och teknisk utveckling.



II.1.2 Främja en ren energiproduktion och en hållbar transportpolitik


Att bekämpa klimatförändringar är en absolut prioritet och även en stor utmaning för unionen. Europeiska unionen är en energiintensiv ekonomi: förbrukningen ökar med 1 till 2 procent varje år och domineras av fossila bränslen. 94 procent av all koldioxid som kommer från mänsklig aktivitet i Europa kan tillskrivas energisektorn. Detta är inte hållbart i längden: Europa behöver så snart som möjligt åter granska sitt energiförsörjningssystem. 

Spridningen av nya och förnybara energikällor måste främjas. Vi behöver lyfta fram möjligheterna att investera i förnybar energi och stödja tillgången på finansiering för projekt inom nyckelsektorer såsom sol- och vindenergi eller biomassa, för att kunna främja införandet av dessa energikällor och öka deras genomslag på marknaden. 

Vårt manöverutrymme är trots allt begränsat. Samtidigt som vi främjar en minskad energiintensitet i vår ekonomi och tryggar en större energieffektivitet, behöver vi också bibehålla kärnenergin, i strikt respekt för höga säkerhetskrav och nationella val. 

Nya, effektivare lågkostnadsreaktorer behöver utvecklas genom intensifierad forskning kring såväl fissionsreaktorer som hanteringen av utbränt kärnbränsle och avfall. Samtidigt måste vi även garantera att de nya medlemsländerna tillämpar samma höga standard när det gäller säkerhetsnivån för kärnenergi och uppfyller sina åtaganden att stänga sina gamla kärnkraftverk.

En ny och mer miljövänlig transportpolitik innebär att man bryter kopplingen mellan ständig tillväxt inom transportsektorn och ekonomisk tillväxt. För att minska trycket på miljön och förhindra trafikstockningar krävs stora förändringar av våra transportmedel och vanor, och speciellt en mer rationell användning av olika transportmedel. Detta innebär en förskjutning i balansen mellan olika transportmedel mot mindre förorenande transportsätt, speciellt i tätbebyggda områden, medan godstransporterna över långa distanser måste flyttas över till miljövänliga transportsystem (järnvägar, inre vattenvägar och kustsjöfarten). 

En balanserad utbyggnad av de transeuropeiska nätverken (TEN) måste kombineras med utveckling av ett kostnadseffektivt transportsystem för att vända utvecklingen mot en växande obalans mellan regionerna och underlätta den ekonomiska utvecklingen i perifera regioner, speciellt i de nya medlemsländerna.


II.2 Hållbar tillväxt i ett samhälle för alla


En utveckling mot en hållbar tillväxt i ett samhälle för alla kräver att den makroekonomiska stabiliteten upprätthålls, att investeringar främjas och att den oacceptabelt höga arbetslösheten minskas. Vår vision bygger på att en fri marknad ? och inte staten ? tillhandahåller tillväxt, möjligheter med kvalitet och sociala framsteg. Att ta ett äkta socialt ansvar betyder framförallt att skapa nya jobb och minska arbetslösheten. En marknadsekonomi baserad på principerna individuellt ansvar, konkurrenskraft och äkta socialt ansvarstagande är det bästa sättet att främja en ökad tillväxt i ett samhälle för alla.

II.2.1 Säkra ökad tillväxt och investering: förbättra affärsmiljön 


För att ytterligare stimulera ekonomisk tillväxt och investeringar är det nödvändigt att förbättra affärsmiljön och avreglera marknaden. 

Bedömningen av konsekvenserna av ny lagstiftning och nya miljökrav för företagens kostnader måste bli systematisk och den krångliga byråkratin och de administrativa kraven, som är så skadliga för små och medelstora företag, måste elimineras. Nyföretagandet måste uppmuntras och tillgången till start- och riskkapital förenklas. Vi måste göra det enkelt att bygga upp företag i Europa.

Den privata sektorns tillhandahållande av offentliga tjänster måste stödjas för att därigenom öka konsumentens valmöjligheter. Konkurrensen bidrar till att sänka priserna och förbättra servicens kvalitet, medan staterna kommer att bestämma normerna för att garantera jämställdhet och rättvisa när det gäller utbudet av allmännyttiga tjänster. 


II.2.2 Skapa jobb och säkra ömsesidigt stöd


Att skapa nya jobb är oumbärligt för Europas överlevnad. Detta är utan tvekan socialt mer acceptabelt än att förstöra dem. I större delen av Europa är nivån på arbetslösheten oacceptabelt hög, socialt outhärdlig och ekonomiskt ohållbar. Bättre möjligheter för de arbetslösa, reformering av arbetsmarknaden, investering i humankapitalet och livslångt lärande står i centrum för vår politik. Administrativa hinder för en flexiblare arbetsmarknad behöver därför elimineras och yrkesutbildning bör erbjudas systematiskt för att öka dynamiken och förbättra kunskapernas användbarhet. Passiva stödåtgärder för de arbetslösa kan endast ses som en kortsiktig lösning. 

Det är viktigt att man riktar in sig på att stärka flexibiliteten och säkerheten på arbetsmarknaden, främja entreprenörskapet och förbättra anställbarheten för de arbetslösa samt integrera de socialt utslagna grupperna i samhället för att uppnå målen som fastställdes i Lissabon och öka produktiviteten.

Grundläggande sociala trygghetssystem måste finnas för dem som inte kan klara sig på egen hand, även om en reformering av dagens system framstår som nödvändig. Principen om ömsesidigt stöd bör fortfarande vara central för den europeiska samhällsmodellen. Medborgarna har rätt att kunna lita på samhällets stöd och solidaritet när de hamnar i svårigheter på grund av sjukdom, arbetslöshet eller andra risker som kan leda till en minskning av deras eller deras familjers resurser. 


II.2.3 Social integrering


Vi vill ha möjligheter med kvalitet. Den huvudsakliga inriktningen för vår politik är att ingen hindras eller lämnas utanför. I syfte att skapa en socialt integrerande och sammanhållen union är vår ledstjärna ?rättvisa villkor för alla?. För att uppnå detta mål måste en speciell tonvikt läggas vid att bekämpa utstötningen, något som drabbar allt fler människor idag, kvinnor såväl som ungdomar och minoriteter.

Ungdomarnas förväntningar bör ges särskild uppmärksamhet. Inom ramen för programmet Ungdom bör man ta större hänsyn till dem som står inför ekonomiska svårigheter eller har svårt att integreras i samhället.

Idrottens sociala och pedagogiska roll som en faktor för integration och delaktighet i samhället, som ett sätt att främja tolerans, gott sportmanskap och respekt för regler och olikheter, samt att motverka utstötning, främlingsfientlighet och rasism, bör framhållas och utnyttjas mer. Fördraget bör öppet erkänna idrottens speciella sociala roll. Större tonvikt bör även läggas på idrottens roll när det gäller utbildning och den bör kopplas till formella utbildningsprogram (läroplaner) eller informella aktiviteter (genom att stärka den frivilliga sektorn och idrottsföreningarnas eller federationernas roll). Detta är politiska initiativ som har ett brett stöd från PPEDEgruppen. Åtgärder för att bekämpa doping inom sporten bör också prioriteras.

Hög livskvalitet för de äldre, som representerar en växande andel av befolkningen, måste prioriteras. Ännu lider en oproportionerligt stor andel av de äldre av isolering och fattigdom. Deras speciella behov och förväntningar måste integreras i den europeiska politiken.

Främjandet av lika möjligheter för kvinnor och elimineringen av alla typer av diskriminering måste vara ett inslag i gemenskapspolitiken. Det är absolut nödvändigt att vidta konkreta åtgärder, som att förbättra tillgången till daghemsplatser, öka stödet för mödrar och minska deras socialförsäkringsbidrag, för att de skall kunna balansera karriär med familjeliv. 

I linje med de beslut som antogs av Europeiska rådet i Barcelona kommer införandet av dessa åtgärder att bidra till kampen mot fattigdom och social utstötning. Fattigdomsbekämpning, främjande av social utveckling samt åtgärder för förbättrad hälsa utgör några av de viktigaste utmaningarna i samband med den hållbara utvecklingens globala dimension.

II.3 Möt utmaningen från en åldrande befolkning


Den ökande livslängden, det vill säga det växande antalet pensionerade medborgare i förhållande till den arbetande befolkningen, har satt de allmänna pensionssystemen under extremt ekonomiskt tryck. Andelen äldre i beroendeställning kommer att mer än dubbleras från 24 procent år 2000 till 49 procent år 2050 inom EU. Med andra ord kommer EU att ha 2 istället för 4 personer i arbetsför ålder för varje äldre person. Därför måste avgörande reformer så fort som möjligt genomföras om de offentliga sociala skyddssystemen skall vara livsdugliga i ett mer långsiktigt perspektiv. För att vi skall kunna skydda oss mot den demografiska förändringens konsekvenser bör en serie av inte exklusiva utan kompletterande åtgärder vidtas i EU:s medlemsländer om den ekonomiska balansen till viss del skall kunna återställas.


II.3.1 Pensionsåldern bör höjas1. Eftersom människor lever längre, bör de även arbeta längre och därmed bidra under en längre tid till det nationella pensionssystemet, som ett villkor för att vara berättigade till full pension. 


II.3.2 Deltagandet på arbetsmarknaden för personer som är äldre än 55 bör stimuleras. I de flesta europeiska länder är andelen 55åringar som är aktiva på arbetsmarknaden relativt låg, speciellt på grund av de mycket kostsamma systemen för förtidspensionering. Följaktligen bör andelen förtidspensionerade reduceras så mycket som möjligt, till exempel genom skattestimulerande åtgärder och höjd pensionsålder.


II.3.3 Kapitalfinansierade pensioner måste uppmuntras starkt. För en hållbar lösning på pensionernas finansiering krävs en adekvat balans mellan allmänna pensioner, tjänstepensioner och privata pensionsplaner. Andelen system med kontantbetalning bör progressivt minskas, samtidigt som den nationella solidariteten garanteras genom att en adekvat allmän pension tillhandahålls. 


II.3.4 Behovet av att främja högre födelsetal bör beaktas. Invandring är inte längre en långsiktig lösning för att klara av den demografiska förändringens konsekvenser. En klok lösning är att uppmuntra till högre födelsetal genom att tillhandahålla en adekvat miljö, speciellt för kvinnor som önskar arbeta. 
 
II.4 Håll regionerna vid liv: i samarbete bygger vi en union med större välstånd


EU:s politik för ekonomisk och social sammanhållning spelar en viktig roll i utvecklingsregionerna genom att minska skillnaderna mellan dem och tillåta dem att leva och blomma upp. Därför är den ett mycket viktigt element i utvecklingen mot en stabil, samhällsintegrerad och sammanhållen europeisk union.


II.4.1 Anpassa politiken för ekonomisk och social sammanhållning till nya geografiska förutsättningar


?Att skapa sammanhållning? i den nyligen utökade unionen utgör en allt större utmaning för strukturpolitiken. Under den kommande lagstiftningsperioden ställs unionen inför utmaningen att behöva förena två grundläggande krav: solidaritet med de nya medlemsländerna och stöd för den strukturella utvecklingen i de regioner som i dag är mindre gynnade. Den framtida sammanhållningspolitiken måste ta hänsyn till de sociala och ekonomiska förhållandena i de berörda regionerna och påverka den övriga gemenskapspolitiken. 



Strukturpolitiken måste omvärderas för att kunna möta de växande behoven i termer av infrastruktur och samhällsutveckling med proportionellt sett mindre finansiella resurser. Eftersom skillnaderna i utvecklingsnivå mellan regionerna har ökat med utvidgningen, krävs det en högre nivå av såväl effektivitet som solidaritet om vi skall kunna nå våra sammanhållningsmål. 

För att förbereda nya finansieringsformer för gemenskapens sammanhållningspolitik måste politiken samordnas på ett bättre sätt så den kan anpassas till det nya europeiska geopolitiska ramverket, och den mest optimala användningen av regionala resurser måste prioriteras. Allmänna villkor för infrastrukturens utveckling och hållbara projekt måste sättas upp och deras genomförande noggrant övervakas. Förseningsfaktorer måste elimineras ? det räcker inte att enbart korrigera deras effekter ? och insynen i fördelningen av fondmedel garanteras.


II.4.2 Utveckla en hållbar turism med kvalitet


Turismen skapar arbete för upp till 5 procent av gemenskapens befolkning och spelar en viktig roll för den regionala sysselsättningen. För att gynna den europeiska turismens potential och därmed främja de historiska, kulturella och gastronomiska rikedomarna i unionens regioner, bör man kunna göra det möjligt för EU att samordna insatserna för en dynamisk turism med kvalitet genom att välja bästa praxis.


II.4.3 Främja den europeiska kulturen


Europas rikedom ligger i dess kulturella särart och mångfald. Detta gemensamma arv behöver bevaras och det europeiska kulturområdet synliggöras. Europas regionala kulturer och språk, likväl som dess särart inom media och film måste kraftigt stödjas. Offentligt finansierade tv och radiokanaler, vilkas roll när det gäller att förmedla kulturell mångfald är erkänd i Amsterdamprotokollet, bör visa upp ett praktiskt engagemang på detta område.

En förståelse för Europas historiska och kulturella arv bör omfatta speciell uppmärksamhet på Central- och Östeuropa, ett område som ofta förbisågs till dess en pluralistisk demokrati kunde upprättas. 

För detta mål måste ramprogrammet Kultur 2000 omformas för att öka dess funktionalitet och dess anpassning till medborgarnas förväntningar.

Konkurrenskraften inom kultursektorn bör utökas genom att kulturella aspekter beaktas i de projekt som drivs med medel från strukturfonderna.

Omröstning med kvalificerad majoritet måste utsträckas till att även gälla kulturpolitiken inom ramen för artikel 151 i FEU och problemen i samband med medbeslutandeförfarandet i kombination med enhälligt beslutsfattande måste lösas. 

II.5 Utveckla ett livskraftigt och hållbart jordbruk


Genom att utveckla ett hållbart jordbruk i Europa kan vi garantera att kommande generationer kommer i åtnjutande av fördelarna med Europas unika naturresurser. På samma gång återspeglar hållbarheten omsorgen om konsumenterna, speciellt när det gäller produktionsmetodernas säkerhet och kvalitet. 

Enligt Agenda 2000 som löper ut 2006, skall utformningen av politiska riktlinjer för ett omfattande och långsiktigt ramverk för ett både livsdugligt och hållbart jordbruk att prioriteras.

Tre utmaningar måste mötas: först en ekonomisk utmaning, som ligger i stärkandet av konkurrenskraften inom jordbrukssektorn. Sedan en social utmaning, det vill säga förbättring av levnadsvillkoren och de ekonomiska förutsättningarna på landsbygden. För det tredje måste vi möta de ekologiska utmaningarna, genom att främja sunda miljövanor och ombesörja tjänster som är knutna till bevarandet av den biologiska mångfalden och landskapet. PPEDEgruppen måste se till att kommande reformer av GJP tar upp alla dessa tre aspekter. 


II.5.1 Utveckla ett miljövänligt jordbruk


En sundare jordbruksproduktion är vår prioritet. Miljöhänsyn är inte detsamma som ett jordbruk som använder sig av ?gammaldags metoder?. Tvärtom måste speciell tonvikt läggas vid förstärkningen av nya och/eller ekologiska industrier och teknologier. 

Forskning om miljövänliga produkter kan hjälpa till att skaffa fram hållbara lösningar för en förnuftig användning av jordens naturresurser och för utveckling av miljövänliga produkter. 

Jordbrukarnas roll som landsbygdens beskyddare måste främjas. Förutom insatser när det gäller utbredningen behöver vi uppmuntra jordbrukarna att aktivt bevara landsbygden och den biologiska mångfalden, samt att använda miljövänliga produkter.

Att främja djurens välfärd är viktigt, inte i första hand som ett krav av etisk natur, utan som en garanti för hög kvalitet, något som alltmer efterfrågas, och därmed som ett konkurrensmedel. Jordbrukarnas investering i en sund djuruppfödning måste uppmuntras kraftigt som det bästa sättet att göra animalieproduktionen långsiktigt hållbarare. 


II.5.2 Mot en ny heltäckande utvecklingspolitik för jordbruket


För att garantera en livsduglig och socialt sammanhållen landsbygd bör den andra pelaren i GJP stärkas och en ny heltäckande politik för utveckling av jordbruket etableras. Målet är att stimulera multifunktionalitet, familjeföretag och industrier på landsbygden för att främja sysselsättning och förhindra landsbygdens avfolkning. Med tanke på att 50 procent av jordbruksbefolkningen är över 50 år kommer vi att lägga särskild vikt vid unga lantbrukares integrering och vid utbildningsmöjligheter. Dessutom är det av största vikt att uppmuntra ett utnyttjande av hela den mänskliga potentialen i landsbygdsregionerna, särskilt den potential som kvinnorna utgör i det att de spelar en viktig roll både inom enskilda jordbruk och för utvecklandet av landsbygdsområden.

I dag går 10 procent av jordbruksbudgeten till landsbygdsutveckling. Detta är inte tillräckligt om vi skall kunna nå våra mål. Kostnaden för den föreslagna växlingen till den andra pelaren skall också bäras upp av strukturpolitiska åtgärder snarare än endast av GJP:s andra pelare.

Jordbrukare som lever under existensminimum måste garanteras ett adekvat socialt och ekonomiskt stöd och en speciell försäkringsplan bör upprättas för att skydda jordbrukare som drabbas av djursjukdomar. 

Genomförandet av dessa strukturella åtgärder bör vara decentraliserad där så är möjligt, men Europaparlamentet måste ha medbestämmanderätt i nyckelfrågor.
I stora drag är det nödvändigt att stödja införandet av åtgärder för att undvika att de nya reglerna om tvärvillkor leder till en minskad konkurrenskraft för länderna i tredje världen. På internationell nivå är det även nödvändigt att EU insisterar på att WTO:s ?gröna box? utvidgas till att omfatta icke-kommersiella områden.

II.6 Utveckla en socialt och miljömässigt hållbar fiskepolitik


Fiskesektorn står inför både allvarliga miljöhot ? vilket därmed återspeglar vårt beroende av naturresurserna ? och svåra sociala problem och sammanhållningsproblem på grund av ökande arbetslöshet. I dagsläget är omkring 550 000 arbetstillfällen direkt beroende av fisket. Många av de berörda regionerna är perifera regioner och Mål 1områden, för vilka fiskesektorn är av avgörande betydelse för den lokala ekonomin. Om man följaktligen tar i beaktande fiskepolitikens tidigare, ibland skadliga, miljömässiga och sociala konsekvenser, verkar dagens reform oundviklig och vi behöver därför energiskt stödja den. 

Reformen måste garantera en hållbar och livskraftig existens för EU:s fiskerisektor. Vi behöver främja en mer flexibel politik som omfattar dagens behov inom sektorn, och parallellt med det planera en rationell förvaltning av resurser som reduceras av fångster och hitta en lösning på problemet med sidofångster. En bättre förvaltning av resurserna kommer att kräva ökade forskningsinsatser och pålitlig information om dagens fiskresurser. 

En modern flotta som är anpassad till de tillgängliga resurserna måste säkerställas. Vi vill även att människorna som arbetar inom denna sektor skall få en inkomst som så långt det är möjligt garanterar en levnadsstandard jämförlig med den för personer i liknande produktionssektorer. 

GJP måste integreras i unionens utrikespolitik så att handelsaspekter och utrikespolitiska aspekter kan kombineras. Vi måste etablera ett samband mellan tillgången på resurser och marknadstillträdet (rätten att investera i tredje världens länder, fri tillgång till hamnar, bekämpning av illegalt fiske) och utveckla våra fiskeavtal med tredje världens länder så att fiskemöjligheterna kan bibehållas för vår flotta utanför gemenskapens vatten.

Åtgärder för att stärka vattenbruket måste utvecklas.

III. EUROPAS MEDBORGARE: DET VÄXANDE BEHOVET AV SÄKERHET 



Säkerheten är en huvudfråga för de europeiska medborgarna. Det allt intensivare behovet av säkerhet är märkbart inom många områden, från säkerheten på gator och torg och kontrollen av de yttre gränserna eller kampen mot terrorism till hälsa, livsmedel eller ekonomi med hög arbetslöshet och risk för konkurser. För att reagera på den oro som många medborgare känner på dessa områden föreslår PPEDEgruppen ett antal initiativ som syftar till att garantera säkerheten i våra samhällen, men också att förbättra medborgarnas såväl civila som rättsliga skydd.


III.1 Garantera intern säkerhet och stabilitet i våra samhällen


Illegal invandring, terrorism och, i anslutning till det, organiserad brottslighet, äventyrar den inre säkerheten och stabiliteten i våra samhällen på ett oacceptabelt sätt. Det är vår plikt att kraftfullt bekämpa dessa fenomen på alla nivåer för att kunna garantera ett säkrare samhälle för alla Europas medborgare. När det gäller säkerheten kan Europeiska unionen tillföra ett klart mervärde jämfört med om medlemsstaterna agerar på egen hand.


III.1.1 Stärk det europeiska polisiära och rättsliga samarbetet för en säkrare union


Ett sammanhängande institutionellt ramverk för större effektivitet

De institutionella och rättsliga arrangemangen på området för frihet, säkerhet och rättvisa måste förenklas kraftigt. För en säkrare union krävs det framför allt ett förstärkt polisiärt och rättsligt samarbete genom upprättandet av ett gemensamt och sammanhängande institutionellt ramverk som integreras i gemenskapens struktur och som omfattar samtliga områden som har med rättsliga och inrikes frågor att göra. En gemensam struktur skulle förse fördragen med rättslig konsekvens, bereda väg för ett riktigt skydd av medborgarnas friheter och avskaffa onödiga komplikationer genom att skapa ett inbördes samband mellan de olika områdena. Därmed skulle lagstiftningen på detta område bli lättare att förstå för den enskilde medborgaren.

En integrering av Europol i unionens institutionella ramverk skulle dessutom garantera en lämplig granskning från Europaparlamentet och rättslig övervakning från EGdomstolen. Samtidigt bör Eurojust ? ett system för samarbete mellan de allmänna åklagarna från de olika medlemsstaterna ? vara en egen juridisk person. Dess uppgifter bör, när de väl har fastställts, utvecklas och förstärkas för att kunna fungera som ett äkta nätverk för kommunikation och tidig varning.


Brottsbekämpning

Definitionen av allvarliga brott av gränsöverskridande natur eller som utgör ett hot mot gemenskapens intressen ? framför allt när det gäller handel med narkotika och människor, databrottslighet, penningtvätt ? bör harmoniseras i medlemsstaternas rättssystem för att medge att gemensamma miniminormer etableras inom EU. Parallellt med detta bör ett tydligt och stabilt ramverk för samarbete mellan de organ som är engagerade i kampen mot den organiserade brottsligheten och terrorismen på europeisk nivå införas gradvis

För att kunna ta itu med den organiserade brottsligheten och föra en effektivare kamp mot den människohandel som bedrivs av gränsöverskridande kriminella nätverk måste samarbetet mellan polisstyrkor och underrättelsetjänster inom EU hela tiden förstärkas. Det är fullständigt oacceptabelt att 700 000 kvinnor och barn varje år blir offer för smuggling och människohandel och drabbas av sexuellt utnyttjande. PPEDEgruppen är en kraftfull förespråkare för strängare minimistraff för människohandlare samt ett bättre skydd för offer och vittnen i samband med rättegångar.


III.1.2 Ta itu med den illegala invandringen och säkra EU:s yttre gränser


Vi vill bevilja politiskt hotade personer asyl. Men missbruk av denna asylrätt och illegal invandring av personer som enbart söker bättre levnadsvillkor ? över 500 000 kommer in i Europeiska unionen varje är ? kan inte tolereras.


Ett gemensamt system för säkrare yttre EUgränser 

Ett säkrare samhälle betyder säkrare gränser. Vi vill prioritera åtgärder för att garantera att ökningen av de externa landgränserna som en följd av utvidgningen inte leder till en lägre, utan till en högre säkerhetsnivå. 

En sammanhängande och effektiv gemensam kontroll av medlemsstaternas yttre gränser, inklusive stödet för de initiativ som är på gång för att skapa en europeisk kår av gränsvakter, är av största betydelse när det gäller att föra en effektiv kamp mot illegal invandring, brottslighet och människohandel. Vi måste se till att alla gemensamma resurser utnyttjas i ett förstärkt operativt samarbete vid alla gränser i form av gemensamma multinationella team ? som senare skulle kunna sköta kontrollen vid gränsstationerna ? samt etablera ett väl fungerande system för tidig varning.

Parallellt med detta anser PPEDEgruppen att skapandet av en kustbevakning borde vara en prioriterad fråga för Europeiska unionen för att förbättra kampen mot piratverksamhet och garantera säkerheten för de europeiska kusterna mot miljöhot (oljeförorening och otillåten tankrengöring) och terroristhot. För att bekämpa alla sådana gissel, som samtliga är gränsöverskridande, är ett samarbete på europeisk nivå absolut nödvändigt.


En gemensam asylpolitik med tydliga rutiner 

Tydliga regler för asyl- och invandringspolitiken när det gäller kontrollen av migrationsflöden måste utarbetas om vi skall kunna undvika att Europeiska unionens inre säkerhet äventyras, samtidigt som vi ser till att medlemsstaterna kan bibehålla sitt manöverutrymme när det gäller att hantera migrationsflödena. Att kombinera gemensamma yttre gränser med 25 olika regelsystem, eller ännu fler, som skall gälla för tredjelandsmedborgarnas inresa i unionen, är en omöjlighet. De personer som handlar med människor och illegala invandrare är de som i första hand drar nytta av denna situation: de utnyttjar aktivt skillnaderna och bristen på samordning mellan de nationella bestämmelserna för att lättare kunna ta sig in i unionen. För samtliga tre kategorier av invandrare ? tillfälliga flyktingar, asylsökande och ekonomiska invandrare ? behöver Europa gemensamma, men riktade åtgärder. 

Ett snabbt asylförfarande som grundas på den definition av ?flykting? som nämns i Genèvekonventionen behöver upprättas inom ramen för en gemensam asylpolitik. 

För det första måste det skapas klarhet när det gäller rätten till asyl för att garantera både säkerhet och rättsliga garantier för asylsökande och göra det möjligt för medlemsstaterna att effektivt utnyttja alternativet att avvisa sökande som inte har rätt till flyktingstatus. 

För det andra krävs det ett harmoniserat asylförfarande som tidsmässigt begränsas till 6 månader för att undvika ett konstant uppskjutande av det slutliga beslutet genom en mängd överklaganden. PPEDEgruppen är stark motståndare till ett förfarande i flera nivåer. Det bör understrykas att om man medger ett snabbare förfarande, så kommer det så småningom att lämna mer utrymme åt en bredare definition av asylrätten.

Avtal om återtagande mellan EU och tredje länder måste ingås som ett komplement till ovanstående åtgärder för att garantera en snabb och smidig repatriering av personer som fått avslag på sin asylansökan. Klausuler om återtagande bör även tas med i handels- och associeringsavtal.


Den gemensamma invandringspolitiken: bekämpa den illegala invandringens rötter

En sammanhängande viseringspolitik kommer att medge en bättre kontroll av de medborgare från tredje land som försöker ta sig in i EU. Gemensamma och tydliga regler om villkoren för att släppas in, samt för rutinerna för att bevilja långtidsvisum är nödvändiga för att kunna förhindra en konstant omtolkning av lagstiftningen, vilket leder till osäkerhet, något som är skadligt för både EU och invandrarna. Kontrollerna måste dessutom skärpas. 

Angrip migrationsproblemet vid roten. Människohandlare utnyttjar i stor omfattning fattigdom och brist på ekonomiska framtidsutsikter i många av de mindre utvecklade länderna och bristen på information om de befintliga möjligheterna för legal invandring. Det är därför av avgörande betydelse att öka samarbetet med ursprungsländerna och transiteringsländerna, framför allt genom att utveckla en långsiktigt preventiv politik genom ekonomiska utvecklingsprojekt och informationskampanjer om de reella möjligheterna att bosätta sig i Europa.


III.1.3 En fast hållning i kampen mot terrorismen


Terrorismen äventyrar våra medborgares säkerhet och orsakar skador på offren och ett enormt lidande för deras familjer. Europa har visat sin beredskap när det gäller att ta itu med terrorismen i alla dess former sedan den 11 september, men detta är en uppgift som vi endast kan lyckas slutföra på lång sikt. I första hand måste redan beslutade åtgärder genomföras skyndsamt, framför allt den europeiska arresteringsordern och utlämningsförfarandena mellan de olika medlemsstaterna.

En gemensam definition av ?terrorism? bör ingå i gemenskapens regelverk och en rättslig grund bör skapas i fördraget som medger unionen att frysa tillgångar och skära av tillgången på medel som tillhör EUmedborgare som är inblandade i terrorism. En trovärdig strategi bör dessutom inkludera etablerandet av en sammanhängande institutionell struktur på EUnivå som gör det möjligt för unionen att handla effektivt och snabbt, och en intensifiering av samarbetet på internationell nivå, framför allt när det gäller att dela på information. Parallellt med detta måste relevanta åtgärder på EUnivå för ersättning till offren för terrorattacker utarbetas. Unionens strategi för att bekämpa terrorismen måste underkastas demokratisk granskning, såväl på förhand (exante) som i efterhand (ex-post).

III.2 Civilt skydd: ökad säkerhet för medborgarna i vardagslivet


De europeiska medborgarna känner sig ofta otrygga i sitt vardagsliv. De upplever att maten inte är säker, samtidigt som miljön i storstäderna har en negativ effekt på deras hälsa och främjar utvecklingen av nya sjukdomar. De vill känna större civil trygghet, dvs. få säkrare livsmedel och bättre skydd för den egna hälsan.


III.2.1 Garantera säkrare och sundare livsmedel ?från gård till tallrik?


Den senaste tidens livsmedelsskandaler har visat oss i vilken utsträckning livsmedel är en central fråga för den europeiska kulturen och civilisationen. Vi kommer i kontakt med den varje dag. Att göra det möjligt för medborgarna att konsumera kvalitetslivsmedel och garantera att produkterna är säkra är därför en av huvudfrågorna för PPEDEgruppen. Upprättandet av den europeiska livsmedelsmyndigheten i december 2001 var ett första viktigt steg i rätt riktning. Vi måste emellertid fortsätta kampen om vi skall kunna erbjuda Europas medborgare säkra och sunda livsmedel. 

Det är viktigt att i största möjliga utsträckning försöka garantera säkra livsmedel genom hela livsmedelskedjan. För att kunna uppfylla det målet måste säkerhetsnormer och kontroller förstärkas på alla nivåer, med början i stallet, via transport till lagring och precis och noggrann spårbarhet garanteras genom hela livsmedelskedjan. Säkra livsmedel kräver dessutom att man uppfyller stränga normer för miljö och djurens välfärd, så att medborgarna skall kunna uppfatta europeiska livsmedel som de bästa och sundaste. Konsumenterna måste känna att utvidgningen inte har lett till en försvagning av normerna för livsmedelskontroll. Vårt mål kommer inte enbart att vara att se till att hälso- och djurskyddsbestämmelser respekteras i hela den utvidgade unionen, utan också att se till att kontrollerna blir stränga och systematiska och att märkningen blir noggrann. 

Kamp mot djursjukdomar och systematisk prevention. Vår grupp tar kampen mot djursjukdomar på största allvar och vi var mycket aktiva i Europaparlamentets tillfälliga utskott för mul- och klövsjuka. Vi vill ta ytterligare ett steg för att i praktiken utrota djursjukdomar. Sedan vi väl infört stränga kontroller inom unionen och utvecklat system för tidig varning, bör gränskontrollen av importen utsträckas och importen villkoras med ett iakttagande av motsvarande normer för hälsoskydd, livsmedelssäkerhet och djurens välfärd.

En effektiv och systematisk förebyggande politik som baseras på sunda rutiner inom jordbruket när det gäller uppfödning av djur avsedda för människoföda (säker användning av växtskyddsprodukter, gödselmedel och antibiotika) och en förbättring av biosäkerheten i kombination med djur som behandlas väl är trots allt det effektivaste sättet att utrota djursjukdomar och undvika att nya sjukdomar dyker upp i framtiden. 

Främja produktion av kvalitetslivsmedel och märkning. Ett ytterligare steg är att uppmuntra produktionen av kvalitet, dvs. sundare och smakrikare livsmedel med ett högre näringsvärde och som produceras med miljövänligare metoder. Kvalitetsaspekterna gör livsmedelsprodukterna verkligt unika. Åtgärder för att stimulera till kvalitetsproduktion borde utgöra ett centralt mål för reformeringen av GJP, och åtföljas av relevant märkning, vilket redan är fallet när det gäller den ekologiska produktionen. Bra kvalitet kostar, och måste därför vara lätt att känna igen. 


III.2.2 Nya utmaningar på folkhälsoområdet: ett konstant förbättrat hälsoskydd


Befolkningen i EU lever nu längre och har en sundare livsstil än någonsin tidigare. Men trots detta dör en av fem i förtid, ofta på grund av sjukdomar som hade kunnat förebyggas. Samtidigt finns det fortfarande oroande ojämlikheter i hälsostatus mellan olika samhällsklasser. Nya hälsorisker, framför allt överförbara sjukdomar, framkommer emellertid, samtidigt som den ökade förväntade livslängden medför sina egna problem på grund av den kraftiga ökningen av åldersrelaterade sjukdomar. Följaktligen dyker det hela tiden upp nya hot mot folkhälsan. Dessa hot måste mötas om vi skall kunna garantera den bästa tänkbara hälsostandarden i Europa, samtidigt som vi har i åtanke att hälsovårdssystemet står under tryck från olika håll. 

Genomförandet av EU:s nya folkhälsoprogram. Det nya programmet för gemenskapsåtgärder på folkhälsoområdet (20032008) ersätter de splittrade europeiska folkhälsoinitiativen (bekämpa cancer, hälsofrämjande åtgärder, förebyggande av aids, förebyggande av narkotikaberoende, hälsokontroller, skadeförebyggande, föroreningsrelaterade sjukdomar) med en mer integrerad strategi som i första hand är inriktad på att förebygga sjukdomar. PPEDE anser att programmet bör bidra till att utveckla en folkhälsostrategi inom EU och främja skyddet av folkhälsan via insatser inom tre huvudområden: förbättrad information och kunskap om folkhälsodata, förstärkt kapaciteten att agera snabbt vid hot mot folkhälsan och insatser som riktas mot olika faktorer som är avgörande för folkhälsan.

Främja en kapacitet för effektiv övervakning och samordnat svar på EUnivå för att ta itu med sjukdomshot och utbrott av sjukdomar. Nya hot mot folkhälsan kommer från sjukdomar och epidemier som sprids över de nationella gränserna, samt eventuella avsiktliga hot mot folkhälsan (bioterrorism). Befolkningens ökade rörlighet skapar en aldrig tidigare skådad dynamik för smittsamma sjukdomar. Smittsamma sjukdomar är ett tydligt exempel på behovet av att förstärka EU:s roll när det gäller folkhälsan. PPEDE inser betydelsen av nätverket för epidemiologisk övervakning och kontroll av smittsamma sjukdomar och understryker behovet av en förstärkt kapacitet när det gäller EU:s förmåga att övervaka överförbara sjukdomar samt att reagera på oväntade hot mot folkhälsan. Skapandet av ett europeiskt centrum för förebyggande och kontroll av sjukdomar kommer att förbättra samarbetet mellan olika nationella datanätverk och nationella referenslaboratorier som arbetar med sjukdomar och det kommer att förstärka övervakningen av smittsamma sjukdomar samt bidra till effektiva och samordnade insatser mot olika hot mot folkhälsan.

Vi understryker att medlemsstaterna i princip är ansvariga för hälsovårdspolitiken i enlighet med subsidiaritetsprincipen, men man måste inse att bekämpning av smittsamma sjukdomar enbart kan ske på transnationell grund.

Garantera en åldrande befolknings rörlighet och välbefinnande. PPEDEgruppen har alltid gett forskning om åldersrelaterade sjukdomar, såsom Alzheimer, Parkinsons sjukdom, artrit och reumatism i det sjätte ramprogrammet för forskning sitt kraftfulla stöd. Dessa sjukdomar drabbar allt fler personer och medför kroniska handikapp för den person som drabbas. Denna fråga ligger fortfarande överst på vår agenda. Vi vill att de äldre europeiska medborgarna skall uppleva sina liv efter pensioneringen som en tid av välbefinnande och inte en tid av smärta och isolering.

Förbättra livskvaliteten för de personer som lider av mentala funktionshinder. Problemen för de mentalt funktionshindrade får inte underskattas. På sysselsättningsområdet finns det bevis för att de mentalt funktionshindrade har svårare än andra funktionshindrade att komma in på arbetsmarknaden. PPEDE stöder kraftfullt de ansträngningar som görs i det sjätte ramprogrammet för forskning och teknisk utveckling och de åtgärder som vidtas för att undvika stigmatisering och social utstötthet samt att informera om de effektivaste behandlingsformerna.

Forskning om sällsynta sjukdomar och läkemedel för att bota dem är bristfälliga. Huvudanledningen är de höga kostnaderna på grund av det låga antalet förväntade patienter. Vi kommer att fortsätta stödja forskningen på detta område, eftersom det inte är acceptabelt att medborgarnas hälsa är beroende av en ren vinstkalkyl i dagens Europa. 

Läkemedel som tar hänsyn till patienternas ålder och som är precist anpassade till de specifika medicinska behoven för varje åldersgrupp måste utvecklas. Framför allt måste forskningen kring relevanta läkemedel för små barn och äldre främjas.

Föroreningsrelaterade sjukdomar ökar, framför allt i städerna. Vi måste bekämpa och förebygga nya sjukdomar, såsom astma.

Det är av avgörande betydelse att ta itu med grundfaktorerna som är avgörande för hälsan genom att främja förebyggande insatser. Genom att med hjälp av adekvata, storskaliga allmänna informationskampanjer öka medvetenheten och ge människor möjlighet att själva styra över de faktorer som är av avgörande betydelse för deras hälsa kan man bidra till att minska andelen förtidiga dödsfall på grund av en ohälsosam och obalanserad diet. Även sjukdomsförebyggande åtgärder, inklusive vaccinationskampanjer, och utprovning på målgrupper kan förbättra folkhälsan.

III.3 Förstärk begreppet ?Europeiskt medborgarskap?


Skyddet av medborgarnas rättigheter är centralt för vårt demokratiska system som grundas på rättsstatens principer. Stadgan om de grundläggande rättigheterna, som införts i det konstituerande fördraget och det europeiska rättssystemet, erbjuder medborgarna ett ytterligare skydd, till exempel mot deras egen medlemsstat. Vi vill att medborgarna skall uppleva substansen i sina rättigheter och att de skall få en möjlighet att utnyttja dem. 

För att kunna utnyttja fördelarna med den inre marknaden fullt ut måste Europas medborgare dessutom känna sig säkra som konsumenter. Vår uppgift är därför att göra Europa till en naturlig och konkret del av de europeiska medborgarnas liv som medborgare, anställda, konsumenter, studenter, pensionärer eller barn. 


III.3.1 Förbättra de europeiska medborgarnas rättsliga skydd


Förstärk det europeiska medborgarskapet och ge det substans. Vi måste nu i praktiken genomföra och i vederbörlig ordning skydda alla de rättigheter och skyldigheter som ingår i det europeiska medborgarskapet i enlighet med stadgan om de grundläggande rättigheterna, som nu ingår i konstitutionsfördraget. Medborgarna måste inse att de omfattas av ett heltäckande skyddssystem, även gentemot sin egen nationella regering.

Ett fungerande rättssystem, som garanterar en adekvat tillgång till rättvisa, är en nödvändig förutsättning för att vi skall kunna uppfylla målet att öka rättssäkerheten. Den samtida förekomsten av 15 olika civilrättsliga system med tillhörande procedurtekniska hinder skapar självklara hinder för den fria rörligheten för varor och tjänster på den inre marknaden. När det till exempel gäller avtalsrätten måste företag och konsumenter känna till och anpassa sig till 15 olika uppsättningar regler. Vi måste därför bygga upp ett rättssystem som är begripligt för alla och i vilket det är lätt att hitta den tillämpliga bestämmelsen. Det finns redan en gemensam lagstiftning, men bestämmelserna är inte nödvändigtvis konsekventa. 

När det gäller det rättsliga samarbetet på såväl det civila som det kommersiella området är det viktigt att de komplicerade rättsliga och administrativa systemen i medlemsstaterna inte hindrar medlemsstaterna från att utöva sina rättigheter. För att kunna göra detta, samtidigt som subsidiaritetsprincipen respekteras, måste principen om ömsesidigt erkännande av beslut i rättsliga frågor tillämpas, på grundval av principen om likvärdighet för de olika medlemsstaternas rättssystem.

En förbättrad tillgång till rättvisesystemet måste garanteras, framför allt när det gäller gränsöverskridande tvister. Tyngdpunkten bör i första hand läggas på att utveckla alternativa tvistlösningsmekanismer såsom skiljedomsförfaranden eller medling, till exempel via handelskamrarna, eftersom alternativa system ofta kan ge snabbare och kostnadseffektivare lösningar. Efter det europeiska extrajudiciella nätverket (EEJnätverket) måste vi därför främja utvecklingen av gemensamma alternativa system för tvistlösning inom EU, framför allt online. 


III.3.2 Stärk den europeiska konsumentens rättigheter


Avsikten med den inre marknaden är inte bara att främja företagen, utan även de europeiska medborgarna som konsumenter. För att den inre marknaden skall bli en påtaglig realitet för 470 miljoner européer måste konsumenterna inte bara få en möjlighet att utnyttja ett större urval produkter och bättre priser, de måste dessutom få ett bättre skydd vad gäller sina ekonomiska och rättsliga intressen. För att garantera ett effektivt konsumentskydd på EUnivå måste relevanta åtgärder kodifieras i ett heltäckande avtal som innehåller de grundläggande principerna för konsumentskydd.

Kodifiering av bestämmelserna och rutinerna för konsumentskydd på EUnivå och garantera en enhetlig tillämpning av dessa regler skulle skapa en sammanhängande och gemensam miljö som garanterar skyddet av konsumenternas rättigheter i hela den utvidgande unionen. På så vis kommer konsumenterna att känna sig trygga när de handlar gränsöverskridande eller i sin lokala affär. 

Att göra det möjligt för konsumenterna att göra självständiga, informerade val genom att tillhandahålla lätt tillgänglig och relevant information är också av avgörande betydelse. Vi måste ytterligare ta itu med de strukturella obalanserna mellan individer och företag när det gäller tillgången på information och juridisk expertis. 


III.3.3 Klargör medborgarnas rättigheter i relation till EU:s institutioner


Europas medborgare har rätt till god förvaltning. Ändå har ett stort antal olika och oklara administrativa förfaranden utvecklats under senare tid. Medborgarna, som i allt högre grad uppmanas delta i utarbetandet av olika gemenskapsakter, borde vara medvetna om sina rättigheter och skyldigheter, samt sin egen roll i förfarandet. Eftersom det rättsliga skyddet kräver ett förtydligande av medborgarnas rättigheter i relation till de europeiska institutionerna och deras tjänstemän, måste de bestämmelser som reglerar olika förfaranden kodifieras och göras begripliga. 

Lagstiftning för administrativa förfaranden bör inledas för att kodifiera de förfaranden som skall följas när olika gemenskapsakter antas och för att lyfta fram det därmed sammanhängande samrådsförfarandet. Ett kodifierat administrativt förfarande, gemensamt för samtliga EU:s institutioner, kommer att bli ett användbart komplement till den kodex för god förvaltningssed som rekommenderats av ombudsmannen och som är inriktad på allmänhetens/medborgarens förbindelser med EU:s administration och som skall vara bindande för samtliga EU:s institutioner och deras förvaltningar och som skall göras tillgänglig för allmänheten.

Förfarandena för att behandla framställningar och klagomål från medborgarna måste också harmoniseras. Medborgarna har ingen möjlighet att utöva sin rätt att inge klagomål och framställningar på rätt sätt på grund av de komplicerade reglerna, som är olika för olika institutioner. Harmoniseringen bör ske i form av ett interinstitutionellt avtal. Vår grupp tänker främja en bättre tillgång till ombudsmannens åtgärder och medborgarnas klagomål/framställningar på föredragningslistan för Europaparlamentets plenarsammanträden vid fall av allvarliga överträdelser av gemenskapsrätten.




IV. EUROPA I VÄRLDEN: NYA UTMANINGAR PÅ SÄKERHETSOMRÅDET 


IV.1 Europa måste uppfylla sina internationella åtaganden


Huvudsyftet med den gemensamma utrikes- och säkerhetspolitiken är att bevara freden och säkerheten samt att skydda gemensamma värden och stärka demokrati, respekt för de mänskliga rättigheterna och rättsstatens principer. Mot den bakgrunden blir våra prioriteringar på området för GUSP att intensifiera EU:s strategiska partnerskap samtidigt som den kollektiva säkerheten och vårt behov av att anpassa oss efter nya säkerhetshot får större tyngd. 

För att Europa skall kunna leva upp till sina åtaganden när det gäller internationell säkerhet och inta en stark position på den internationella politiska scenen, måste den europeiska utrikespolitiken förses med institutioner som kan tala med en enda röst, för att därigenom skapa de institutionella förutsättningarna för en genuin europeisk utrikespolitik. För att klara detta mål anser PPEDEgruppen att Europeiska unionen inte kommer att kunna undvika att förtydliga behörigheterna och förenkla beslutsprocesserna. Mot denna bakgrund anser gruppen att en partiell integrering av GUSP i gemenskapens strukturer skulle erbjuda bättre förutsättningar för att öka sammanhållningen för unionens politik och ge den en tydligare profil. 


IV.1.1 Förstärk våra strategiska partnerskap


Strategiska prioriteringar för PPEDEgruppen för de kommande åren är upprättandet av ett område för fred och stabilitet på den europeiska kontinenten som respekterar demokratins spelregler och rättsstatens principer, i kombination med en intensifiering av våra strategiska partnerskap. Parallellt med detta måste Europa vara lika mottagligt när det gäller de allt högre förväntningarna från länderna kring Medelhavet. 

I sina förbindelser med tredje länder kommer EU hela tiden att fokusera demokrati och respekten för mänskliga rättigheter, med särskild hänvisning till kvinnors rättigheter (till exempel i Iran), kampen mot terrorismen och den illegala invandringen. Att inkludera en särskild klausul om respekt för kvinnors rättigheter i samtliga associerings- och partnerskapsavtal kunde vara en väg att gå.

Att upprätta ett område för fred och stabilitet på den europeiska kontinenten blir en strategisk prioritet för PPEDEgruppen under de kommande åren. 

Fred, välstånd och stabilitet i Sydösteuropa med det långsiktiga målet att integrera dessa länder i den europeiska strukturen är centralt för denna strategi. 

I detta sammanhang måste ett intensifierat samarbete med den utvidgade unionens nya grannar (Ukraina, Moldavien, Vitryssland) i form av en global grannskapsstrategi prioriteras i syfte att utveckla ett område för välstånd och fredliga samarbetsförbindelser. 

Även ett fördjupat samarbete med Ryssland måste prioriteras, framför allt när det gäller frågor av gemensamt intresse, till exempel gemensamt välstånd, demokratisering, säkerhetspolitik, tillgång på energi, säker transport av kärnbränsle eller kamp mot organiserad brottslighet och korruption. Den nordliga dimensionen skall framhållas speciellt, framför allt när det gäller frågan om Kaliningrad Oblast. Det gränsöverskridande samarbetet, som är av stor betydelse för en balanserad utveckling av regionen, måste främjas.

En heltäckande, långsiktig politik för Kaukasus bör utarbetas i syfte att stabilisera hela området, samtidigt som även dess roll som energileverantör fokuseras.

Att utveckla de transatlantiska banden och förstärka samarbetet inom ramen för en transatlantisk strategisk gemenskap är av avgörande betydelse för att garantera stabilitet, säkerhet och välstånd i världen. Gamla planer måste revideras för att bygga upp nya, mogna förbindelser som gör det möjligt att föra strategiska bedömningar närmare varandra, i första hand genom att förstärka Nato och genom att utveckla den europeiska militära kapaciteten. Förbindelserna mellan EU och Förenta staterna bör främjas genom ett projekt som förstärker såväl partnerskapets politiska som dess ekonomiska dimensionen, inklusive skapandet av en transatlantisk marknad.

Barcelonaprocessen måste vitaliseras i Medelhavsregionen, framför allt genom upprättandet av en gemensam parlamentarisk EUMedelhavsförsamling, där tyngdpunkten skall ligga på demokrati och respekten för rättsstatens principer, ekonomisk och social utveckling och en intensifierad kulturell dialog. Gruppen kommer att arbeta för att EU-Medelhavsområdets frihandelsområde genomförs i tid, det vill säga i enlighet med Barcelonaavtalen, och för att fördjupa dialogen med sina nordvästafrikanska partners för att hjälpa dem med upprättandet av Arabiska Maghrebunionen. 

Parallellt med detta är det viktigt att EU:s politiska engagemang i Mellanöstern fortsätter och förstärks genom ?kvartetten? och ett tydligt och balanserat bidrag till fredsprocessen. Dessutom kommer gruppen att ständigt arbeta för att stärka freden i Afghanistan. Dialogen med den arabiska och muslimska världen måste prioriteras i samband med unionens närvaro i regionen.

Samarbetet med Asien måste intensifieras. Framför allt måste förbindelserna med Kina som en partner med växande strategisk betydelse prioriteras. Även förbindelserna med ASEAN samt med ASEMprocessen, som spelar en viktig roll när det gäller att förebygga konflikter och främja den politiska stabiliteten i Asien, bör intensifieras. På samma sätt bör Indien, som är världens största demokrati och som utgör en geopolitiskt balanserande faktor gentemot Kina på den asiatiska kontinenten, också få stort utrymme i EU:s utrikespolitik. Den politiska dialog som inletts med Iran inom ramen för förhandlingar som syftar till att ingå ett samarbetsavtal, vilket skulle utgöra ett viktigt steg på vägen mot närmare förbindelser, måste fortsätta.

I Latinamerika kommer gruppen att sträva efter en konsolidering av den biregionala strategiska associeringen genom en förstärkt politisk agenda och en fullständig associeringsprocess med nya avtal med Mercosur, den andinska gemenskapen och Centralamerika, för att stödja stabilitet, välstånd och rättsstatens principer i regionen.

Slutligen är det Europeiska unionens skyldighet, förutom att det ligger i unionens intresse, att främja dialog på alla områden där det verkar nödvändigt på grund av gränsöverskridande spänningar som kan äventyra den regionala stabiliteten (Mellanöstern, Västsahara, Kashmir, Afrika).


IV.1.2 Fokus på morgondagens konflikter


För att kunna reagera på ett korrekt sätt på nya säkerhetsutmaningar, till exempel kampen mot terrorismen, flyttas tyngdpunkten från kollektivt försvar till kollektiv säkerhet. Detta har stor betydelse för arbetet med att reformera politiska och militära strukturer, som i allt högre grad fokuserar på förberedelser inför morgondagens konflikter. För att bli heltäckande måste denna nya inriktning backas upp av en kraftig satsning på konfliktförebyggande åtgärder. Bidraget från OSSE på detta område och den särskilda roll den organisationen spelar i Europa måste erkännas.

Parallellt med detta bör GUSP i allt högre grad inriktas på horisontella frågor (vattenförsörjning, handel med narkotika, diamanter och handeldvapen) som ofta antingen utgör orsaken till eller som är ett sätt att finansiera regionala konflikter. Detta bör åtföljas av insatser för att främja det regionala samarbetet och utveckla en gemensam strategi för konfliktförebyggande i Afrika. Petersberguppdragen2 bör revideras och anpassas till de nya säkerhetshoten och även omfatta kampen mot terrorism.


IV.I.3 En tydlig och effektiv GUSP som integreras i gemenskapsstrukturen


För att GUSP skall få en tydlig profil och position på den internationella politiska scenen måste behörigheter och förfaranden för beslutsfattande förtydligas. 

En partiell integrering av GUSP i gemenskapens struktur med en europeisk utrikesminister som stöds av en europeisk diplomatisk tjänst, bestående av komponenter från såväl gemenskapen som medlemsstaterna, och med majoritetsomröstning som generell regel, skulle utan tvekan göra unionens externa verksamhet konsekventare och ge den en tydligare profil. Europaparlamentets demokratiska kontroll måste samtidigt garanteras.


IV.1.4 Mot en europeisk försvarspolitik


En genuint europeisk utformning av säkerhetskonceptet, som omfattar en definition av en gemensam ståndpunkt och en gemensam behovsanalys, skulle utgöra en grund för en europeisk försvarspolitik i ett senare skede. Principen om differentiering av militära operationer skulle bli avgörande när det gäller att bestämma respektive ansvarsområden i beslutsprocessen. 

En viktig förutsättning för en effektiv europeisk försvarspolitik på längre sikt är att man fyller igen luckorna i den militära kapaciteten. Dessa luckor är kopplade till den nationellt fragmenterade upphandlingen, som leder till en splittring av finansiella resurser.


En europeiska säkerhetsstrategi


1. Europeiska unionen måste formulera en ?Europeisk säkerhetsstrategi? som ett konstruktivt svar på den nationella säkerhetsstrategi som offentliggjordes av Bushadministrationen den 20 september 2002. En del av denna säkerhetsstrategi gäller ändringar av den internationella rätten och FN:s stadgar jämfört med dagens verklighet. Det är inte längre enbart konflikter mellan stater som hotar den internationella freden, utan i allt högre grad även icke-statliga aktörer. Europeiska unionen måste finna ett tillfredsställande svar på detta. Eftersom spridningen av massförstörelsevapen nu är ett faktum måste vi ställa oss frågan om en reaktion, även en massiv sådan, fortfarande kan garantera de europeiska medborgarnas säkerhet.

En sådan strategi måste även ta hänsyn till förbindelserna mellan Nato och Europeiska unionen. Det europeiska försvarskonceptet måste vara nära knutet till Nato.

2. Europeiska unionen måste anta en plan för att utveckla ett europeiskt försvar med en fast målsättning vad gäller tidsplan och innehåll. Tidigare har detta visat sig vara mycket framgångsrikt, vilket den inre marknaden och införandet av den gemensamma valutan visar. Detaljerna i en tvåstegsplan för det europeiska försvaret har redan antagits av Europaparlamentet genom Morillons resolution om den nya säkerhets- och försvarsarkitekturen den 10 april 2003.

Kapacitet

Europeiska unionen lägger för närvarande ut cirka 150 miljarder euro varje år på försvar. Detta motsvarar ungefär 50 procent av de amerikanska försvarsutgifterna. Men på grund av att det finns 15 kompletta arméer och på grund av omfattande dubbleringar, framför allt på det kostsamma forskningsområdet, når det europeiska försvarets effektivitet bara upp till cirka 10 procent av den amerikanska nivån.

Europeiska unionen måste upprätta en inre marknad för militär utrustning. Uppförandekodexen för vapenexport måste förstärkas ytterligare. På en sådan grund skulle det vara möjligt att införa ett ömsesidigt erkännande av beslut i frågor som gäller vapenexport av medlemsstaternas regeringar, vilket skulle göra det möjligt för Europeiska unionen att förstärka sina möjligheter att agera samfällt. En byrå för försvarsforskning och utveckling måste skapas. En sådan byrå skulle ha ansvaret för en samordnad upphandling för de nationella arméerna. Forskningsprojekt skulle kunna centraliseras eller åtminstone samordnas genom en central struktur.

Anbudsinfordringar måste offentliggöras i hela Europa för att medge en verklig konkurrens på området för vapenupphandling, i den utsträckning som detta inte strider mot vitala säkerhetsintressen. Artikel 296 i det nuvarande fördraget måste gradvis börja tillämpas i allt mindre omfattning. EG-domstolen har under de senaste åren avkunnat uppmuntrande domar på detta område.

Det är av största vikt i dagens säkerhetsmiljö att garantera interoperabilitet för medlemsstaternas olika arméer. Därför måste vi se till att samtliga medlemsstaters utrustning och utbildning uppfyller gemensamma krav och normer.

Upprättandet av en äkta europeisk rymdpolitik är en av unionens centrala tekniska utmaningar. Genomförandet av en sådan kommer bland annat att göra det möjligt för unionen att garantera en oberoende militär underrättelsetjänst. Därför stöder PPEDEgruppen kraftfullt Galileoprogrammet, samtidigt som den beklagar att den militära aspekten av detta projekt ännu inte har accepterats, och föreslår att Europeiska rymdorganisationen görs om till Europeiska unionens rymdorganisation.

IV.2 Ett kraftfullt finansiellt åtagande för utvecklingsländerna


Över en miljard personer lever på mindre än en dollar per dag. Alltför många personer saknar mat för dagen, söker utbildning och behöver läkemedel. PPEDEgruppen vill se till att EU bibehåller ett starkt finansiellt åtagande gentemot utvecklingsländerna. 


IV.2.1 Effektiva insatser för att utrota fattigdomen


Vårt mål är att 0,7 procent av medlemsstaternas BNP skall avsättas för utvecklingsbistånd. Målet är en effektiv fattigdomsbekämpning, framför allt genom att främja en hållbar social och ekonomisk utveckling. Medlemsstaterna skall minst avsätta 0,33 procent av sin nationella BNP till utvecklingsbistånd fram till 2006. Vi måste se till att EU i sin lagstiftning tar hänsyn till de fattigaste i världen. 


IV.2.2 Villkorat bistånd: att främja respekten för mänskliga rättigheter, demokrati och rättsstatens principer


I enlighet med Cotonouavtalet måste biståndet även i fortsättningen villkoras med respekt för de mänskliga rättigheterna, demokrati och rättsstatens principer. Vi anser att utvecklingen av äkta parlamentariska demokratier är av avgörande betydelse för att främja individens frihet, skapa förutsättningar för ekonomisk tillväxt och garantera välstånd för alla nationer. Frågan om skyddet av kvinnor måste också systematiskt tas upp när utvecklingsbistånd skall beviljas.


IV.2.3 Förbättra biståndets effektivitet: decentralisera förvaltningen av biståndet


För att öka effektiviteten måste förvaltningen av kommissionens program decentraliseras och bli mindre byråkratisk. Europeiska utvecklingsfonden bör dessutom integreras i EU:s budget för att förstärka den totala sammanhållningen.

IV.3 Den pågående WTOrundan måste grundas på rättvis handel och utveckling


Förhandlingarna inom WTO erbjuder ett heltäckande ramverk, inte bara för ett rättvist och ömsesidigt öppnande av marknader och ett avlägsnande av de faktorer som snedvrider marknaderna, utan också ett neutralt och effektivt system för att avgöra handelstvister. 

Även om det nya WTO kommer att få stor betydelse för EU:s inrikespolitik, stöder PPEDEgruppen, väl medveten om de potentiella vinsterna för unionen, de förhandlingsprinciper som slogs fast under WTO:s ministerkonferens i Doha i november 2001. En viktig punkt i de kommande handelsförhandlingarna bör vara att hjälpa utvecklingsländernas ekonomier och de minst utvecklade länderna att integreras i den globala ekonomin. 


IV.3.1 Stöd en global men rättvis handel


Den globala handeln måste vara rättvis. Vi är för att man fortsätter avlägsna handelshinder och skapar en global, avreglerad marknad, men regler och normer måste gälla i lika hög grad för alla WTO:s partner och besluten måste genomföras effektivt. Rättviseprincipen kräver dessutom att man tar hänsyn till de speciella svårigheterna i de mindre utvecklade länderna.


IV.3.2 Se till att den pågående förhandlingsrundan blir en äkta ?utvecklingsrunda?


2004 blir också en vändpunkt för unionens traditionella utvecklingspolitik, eftersom utvecklingsfrågorna då kommer att tas med i WTOförhandlingarnas övergripande ramverk. EU har lovat att eliminera sina handelsmässiga preferenssystem till dess. 

Vi kommer att överge möjligheterna att nå snabba framsteg i den nya rundan till förmån för en politisk plattform som är avsedd att hjälpa de fattigaste länderna att överbrygga de ekonomiska, tekniska och digitala klyftor de nu står inför och för att garantera att de minst utvecklade länderna får adekvat tillgång till de läkemedel de är i störst behov av. 


IV.3.3 Öka ansvarstagandet inom WTO: skapa en stark parlamentarisk församling


Frånvaron av parlamentarisk granskning på handelsområdet måste åtgärdas. Ett engagemang från de nationella parlamentens sida är av stor betydelse när det gäller att öka ansvarstagandet i WTO:s förhandlingsprocess. Upprättandet och förstärkningen av en parlamentarisk WTOförsamling har vårt fulla stöd. Parlamentsledamöterna bör utgöra en viktig länk mellan de förhandlingar som genomförs av regeringens företrädare och medborgarna, framför allt som ett forum som informerar medborgarna och som reagerar på deras oro.




V. EN SUND FINANSIELL FÖRVALTNING: BEHOVET AV DISCIPLIN



Öppenhet och tydligt ansvar i utnyttjandet av EU:s resurser är ett viktigt demokratiskt krav. PPEDEgruppen vill se till att förvaltningen av offentliga tillgångar även i fortsättningen styrs av strikta normer, samtidigt som kampen mot bedrägerier skärps ytterligare. Parallellt med detta och för att uppnå sina politiska mål vill gruppen se en granskning av budgeten i alla dess dimensioner för att medge större flexibilitet på medellång sikt och ett mera relevant utnyttjande av tillgängliga medel. 


V.1 Noggrann förvaltning av utgifter och kraftfulla insatser för att bekämpa bedrägerier


V.1.1 Gör ansvaret i samband med utnyttjandet av EU:s resurser tydligare och genomför institutionella reformer


Reformeringen av Europeiska kommissionen måste slutföras och resultatet av reformpaketet måste utvärderas, framför allt vad gäller personalpolitiken och möjligheterna att öppna för extern granskning. 

Kommissionsledamöterna bör göras politiskt ansvariga för de medel som förvaltas inom deras ansvarsområde. Dessutom bör en bindande uppförandekodex för utnämning av högre tjänstemän införas och offentliggörandet på Internet av kommissionsledamöternas och generaldirektörernas finansiella intressen bör bli obligatoriskt.

Revisionsrättens utnämningsförfarande och förfarandet för förklaringen om räkenskapernas tillförlitlighet måste reformeras.

Ministerrådet bör göras ansvarigt för finansieringen av de operativa aspekterna av sin verksamhet.


V.1.2 Öppenhet och insyn: förbättra den ansvarsfrihetsbeviljande myndighetens funktion


En omfattande tillgång till dokument och mer öppenhet i förfarandet för tilldelning av kontrakt är viktiga faktorer i sammanhanget. 

För att kunna uppfylla dessa mål bör budgetkontrollutskottets befogenheter stärkas genom att det utskottet får behörighet att kalla personer eller begära in handlingar från kommissionen. Vi skall se till att de administrativa arrangemang som krävs för att säkra strikta förvaltningsregler upprättas även i de nya medlemsstaterna.



V.1.3 Skyddet av unionens ekonomiska intressen


Kampen mot bedrägerier måste föras på alla nivåer. Eftersom missbruket av EU:s medel fortfarande ligger på en oacceptabel nivå i medlemsstaterna, kommer gruppen att försöka identifiera fall av missbruk och se till att de felaktigt utbetalade pengarna återbetalas. Att stärka Olaf genom att göra den enheten helt fristående gentemot kommissionen är ett viktigt mål i detta sammanhang. Slutligen krävs det skärpt uppmärksamhet när det gäller bedrägerier i samband med indrivningen av egna medel.

Upprättandet av en europeisk offentlig åklagare som ett sätt att skydda unionens ekonomiska intressen kommer att få starkt stöd av PPEDEgruppen.

V.2 Se till att Europa har resurser att förverkliga sina ambitioner 


En mer dynamisk budgetpolitik på medellång sikt behöver upprättas, för att göra det möjligt för unionen att agera skyndsamt och reagera på medborgarnas behov.


V.2.1 Fullständiga parlamentariska rättigheter i budgetförfarandet


Parlamentet måste jämställas med rådet i budgetfrågor. Parlamentets rätt till medbeslutande måste vara den underliggande principen för budgetförfarandet och utsträckas till området egna medel och till budgetförordningen. Skillnaden mellan obligatoriska och icke-obligatoriska utgifter måste avskaffas och parlamentet bör delta fullt ut i utformningen av politiska prioriteringar och i övervakningen av deras genomförande.

När väl de nya budgetbestämmelser som anges i konstitutionen börjat gälla, måste man se till att en stående praxis för deras tillämpning införs som fullt ut respekterar den institutionella balansen mellan parlamentet och rådet. 

För alla nya uppgifter som EU kan bli ansvarigt för måste parlamentet engageras fullt ut i budgetarbetet och ha sista ordet när det gäller utgifterna.


V.2.2 För en ny budgetpolitik: prioritering och bättre kvalitet i genomförandet

Framtagning av lämpliga prioriteringar i den övergripande budgeten bör främjas. Här kunde principen om medfinansiering utsträckas för att förstärka finansieringen. Inslagen av investering i budgeten måste utvecklas, till skillnad från den nuvarande budgeten som domineras av bidrag. Detta är av mycket stor betydelse för Europas globala politiska och ekonomiska konkurrenskraft. För ett kvalitativt förbättrat genomförande av EU:s politik måste prestationsmål bestämmas och kombineras med en bättre kontroll av genomförandet.



V.2.3 För en dynamiskt utformad femårig finansplan på medellång sikt


En moderniserad och dynamisk finansiell femårsplanering, med enhetliga och effektiva förfaranden som anges i fördraget, bör ersätta det nuvarande interinstitutionella avtalet. Systemet bör vara nära kopplat till kommissionens mandat.

Den nya fleråriga finansiella mekanismen från 2006 och framåt (det vill säga den nuvarande finansplanen) bör innehålla mekanismer som garanterar den nödvändiga budgetmässiga flexibilitet som krävs för att Europeiska unionen skall kunna agera (se inre säkerhet, naturkatastrofer, utrikespolitik) och som skapar tillräckliga budgetresurser för att unionen skall kunna uppnå sina mål och genomföra sin politik.

En moderniserad och dynamisk finansiell femårsplanering, med enhetliga och effektiva förfaranden som anges i fördraget, bör ersätta det nuvarande interinstitutionella avtalet. Systemet bör vara nära kopplat till kommissionens mandat. 

För en effektiv koppling mellan lagstiftnings- och budgetförfarandet. Med en ny konstitution kommer den europeiska lagstiftningen och Europaparlamentets roll i samband därmed att förstärkas. Detta innebär ytterligare förbättringar när det gäller att koppla samman lagstiftnings- och budgetförfarandena för att garantera en lagstiftning av god klass. Man bör därför tillse att politikens primat respekteras bättre i den politiska beslutsprocessen och i samband med lagstiftning. 


V.2.4 Upprätta en koppling mellan medborgare och resurser


Ett äkta system för egna resurser som ersätter det nuvarande systemet, som återspeglar medlemsstaternas perspektiv och som inte ger Europaparlamentet något att säga till om, kunde ge medborgarna en klarare uppfattning om de pengar som spenderas på EUnivå3. Befogenheten att driva in medel är i detta sammanhang av avgörande betydelse. Garantier i form av tak eller en maximal ökningstakt skulle kunna ges till medlemsstaterna, men beslutsfattandet skulle följa medbeslutandeförfarandet.

1 Punkt II 3.1, angående höjd pensionsålder, kan inte accepteras av Ny Demokrati. Pensionsåldern i Grekland infaller det 65:e året av en människas liv, vilket Ny Demokrati inte har för avsikt att ändra. 
2 Petersberguppdragen omfattar bland annat humanitära insatser och räddningsinsatser, fredsbevarande insatser och insatser med stridskrafter vid krishantering, inklusive fredsskapande åtgärder. Ett konkret exempel på hur detta genomförs är de befogenheter som tilldelats den höge representanten i Bosnien.
3 Som ett alternativt första steg kunde man överväga att införa det så kallade medbeslutandeförfarandet för det befintliga systemet med egna resurser.
    


Groupe du Parti Populaire Européen (Démocrates-Chrétiens) et Démocrates Européens au Parlement européen
Fraktion der Europäischen Volkspartei (Christdemokraten) und europäischer Demokraten im Europäischen Parlament
Group of the European People's Party (Christian Democrats) and European Democrats in the European Parliament
Gruppo del Partito Popolare Europeo (Democratici Cristiani) e Democratici Europei al Parlamento Europeo
Fractie van de Europese Volkspartij (Christen-democraten) en Europese Democraten in het Europees Parlement
?.?. ??? ?????????? ?????? ???????? (???????????????????) ??? ????????? ?????????? ??o ????????? ?o?vo?o???o
Grupo del Partido Popular Europeo (Demócrata-Cristianos) y Demócratas Europeos en el Parlamento Europeo
Grupo do Partido Popular Europeu (Democratas-Cristãos) e Democratas Europeus no Parlamento Europeu
Euroopan kansanpuolueen (kristillisdemokraatit) ja Euroopan demokraattien ryhmä Euroopan Parlamentissa
Gruppen for Det Europæiske Folkeparti (Kristelige Demokrater) og de Europæiske Demokrater i Europa-parlamentet
Gruppen för Europeiska folkpartiet (kristdemokrater) och Europademokraterna i Europaparlamentet

Rue Wiertz - B-1047 Bruxelles
Tel: +32 (2) 284.21.11 - Fax: +32 (2) 230.97.93
Internet address: http://www.epp-ed.org

